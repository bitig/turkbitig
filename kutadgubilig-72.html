
<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css"/>
    <link rel="shortcut icon" href="favicon.ico" type="image/png" />

    <title>Orhun Yazıtları / Abideleri</title>
  </head>
    <body>

<div class="header">
<table>
<tr><td>
<a href="index.html"><img alt="Türk Bitig" height="39px" width="204px" src="logo.png"></a>
</td>
<td>
<div style="float:right;">
<a href="https://twitter.com/turkbitigcom" target="_blank"><big><b>@twitter-𝕏 </b></big></a>&nbsp;&nbsp;
</div></td>
</tr>
</table>
</div>


<div class="pagetabs">
  <a href="index.html" class="bas">Baş</a> 
  <a href="kutadgubilig.html" class="parent">Kutadgu Bilig</a>
</div>
<hr class="pagetabshr">
<div class="content">

<h2>Öğdülmiş Hükümdara Memleketi Tanzim Etme Usûlünü Söyler</h2>

<ol>
<li><code>
Öğdülmiş İligke İl İtgü Törüsin Ayur</code><br>
Öğdülmiş Hükümdara Memleketi Tanzim Etme Usûlünü Söyler
</li>

<li><code>
Yanut berdi ögdülmiş aydı ilig, kamuğ işke öñdün yorıtsun elig</code><br>
Öğdülmış cevap verdi ve : &#8212; Hükümdar önceden her türlü tedbiri alsın &#8212; dedi &#8212;
</li>

<li><code>
Yarağsız yorıtma tiliñde yavuz, bayat taplamağay ay bilgi ögüz</code><br>
Onun ağzından fena ve yakışıksız söz çıkmasın, ey bilgisi nehirler gibi bol olan, Tanrı bunu hoş karşılamaz.
</li>

<li><code>
Bu beglik küçün almadıñ sen tilep, bayat berdi fazlı bile belgülep</code><br>
Bu beylik mesnedine sen isteyerek gelmedin, onu Tanrı kendi fazlı ile sana ihsan etti.
</li>

<li><code>
Ağırladı berdi bu beglik saña, munıñ şükri kılğıl ay bilgi keñ e</code><br>
Lütuf ederek, sana bu beyliği verdi, ey bilgisi geniş olan insan, buna şükür et.
</li>

<li><code>
Köñül tüz özüñsüz bayatka tapın, bodunka törü kıl bağırsaklıkın</code><br>
Hâlis gönül ve temiz kalple Tanrıya ibâdet kıl, halka merhamet ve şefkat göster.
</li>

<li><code>
Havâñnı ukuş birle basğıl utup, bu nefsiñ bilig birle yençgil tutup</code><br>
Heva ve hevesini yenerek, akıl ile ona hâkim ol, bilgi ile nefsin başını ez.
</li>

<li><code>
Negü ter eşitgil bilig bergüçi, bilig birle nefsig havâğ basğuçı</code><br>
Bilgi veren ve bilgi ile nefis ve hevaya hâkim olan insan ne der, dinle.
</li>

<li><code>
Et öz tüz tilese havâ boynı sı, havâ ölse könlür et öz egrisi</code><br>
Vücûdun doğru olmasını istersen, heva ve hevesin boynunu ez, heva ölürse, vücûdun eğriliği düzelir.
</li>

<li><code>
Katığlan havâka bulun bolmağıl, havâ nefs ikigün bu din oğrısı</code><br>
Gayret et, nevanın esiri olma, heva ve nefis, bunların ikisi de din hırsızıdır.
</li>

<li><code>
Nelük boldı âciz özüñ ay ilig, kamuğ edgü kılğu küçüñ bar elig</code><br>
Ey hükümdar, sen nasıl böyle âciz duruma düştün, her türlü iyiliği yapabilirsin, kuvvet ve kudretin var.
</li>

<li><code>
Negüke muñadur sen munça katığ, negüke kılur sen tiriglik açığ</code><br>
Niçin bu kadar çok kederleniyorsun, neden bu hayatı kendine zehir ediyorsun.
</li>

<li><code>
Hazine telim bar er at sü üküş, kamuğ işke yolçı bilig bar ukuş</code><br>
Hazinen çok, adamların ve askerin var, her türlü işe yol gösteren bilgi ve akla sahipsin.
</li>

<li><code>
Er atnı sevindür hazine üle, olardın özüñke miñ ârzû tile</code><br>
Hazineni aç ve servet dağıt, adamlarını sevindir, onlar senin her arzunu yerine getirirler.
</li>

<li><code>
Negü ter eşitgil yağıçı kür er, kümüş berse altun yağısın urar</code><br>
Düşmana karşı koyan cesur insan ne der, dinle, altın ve gümüş veren düşmanını mağlûp eder.
</li>

<li><code>
Kalı kolsa sen tutçı üsteñ elig, er atnı sevindür öge ber erig</code><br>
Eğer sen her vakit üstün gelmek istersen, adamlarını memnun et ve onlara değer verip, öğerek, şevke getir.
</li>

<li><code>
Er atnı sevindür tilegil tilek, tilek barça kelgey yağı boynı eg</code><br>
Adamlarını önce memnun et, sonra onlardan iş bekle, bütün arzuların yerine gelir, düşman önünde boyun eğer.
</li>

<li><code>
Er at köp kalın tut sevindür sen e, sevüg cânnı bergey saña bir kün e</code><br>
Adamların çok ve kalabalık olsun, onları sevindir, onlar da bir gün senin için sevgili canlarını verirler.
</li>

<li><code>
Er at sü bile yenç bu kâfir yağığ, bayattın tile küç sen arkañ arığ</code><br>
Asker ve ordu ile bu düşman kâfirini ez, gönül temizliği ile Tanrıdan kuvvet ve tevfik dile.
</li>

<li><code>
Bu kâfir üçün tut er at sü tolum, ölüp tüşse kâfirde bolmaz ölüm</code><br>
Asker, ordu ve silâhını kâfirlere çevir, kâfirler ile dövüşürken ölmek, ölüm değildir.
</li>

<li><code>
Evin barkın örte sığıl burhanın, anıñ ornı mescid cemâat kılın</code><br>
Onların evini-barkını yak, burkanını kır, yerine cami yap, etrafına islâm cemâati toplansın.
</li>

<li><code>
Bulun kılğıl oğlın kızın kul küñin, hazine ur anda sen almış neñin</code><br>
Oğlunu ve kızını esir ederek, kul ve câriye er, oradan aldığın servetle hazine kur.
</li>

<li><code>
Müsülmânlık açğıl şeriatnı yad, atıñ bolğa edgü özüñ bolğa ked</code><br>
İslâmiyeti aç, şeriati yay, böylece seçkin bir şahsiyet olur ve iyi bir nâm kazanırsın.
</li>

<li><code>
Müsülmânka yakma tegürme elig, anıñ hasmı teñri-turur ay ilig</code><br>
Müslümanlara karışma ve onlara tecâvüz etme, ey hükümdar, onların karşısında Tanrı vardır.
</li>

<li><code>
Müsülmân müsülmân bile ol kadaş, kadaşka katılıma ulam edgüleş</code><br>
Müslüman müslüman ile kardeştir, kardeşe karşı düşmanca davranma, onlar ile her vakit iyi geçin.
</li>

<li><code>
Törü ber bodunka erej kılsunı, saña edgü birle duâ bolsunı</code><br>
Halka huzur ve rahat sağlayacak bir nizam kur, sana hayır-duâ etsinler.
</li>

<li><code>
Bayat berge ötrü sevinçin saña, seniñ bolğa iki ajun ay toña</code><br>
Tanrı sana bunun ecrini verir, her iki dünya senin olur, ey kahraman.
<br><br>

<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>

<li><code>
İlig aydı körklüg ayur sen bu söz, özüm me munı ok tiler kılsa öz</code><br>
Hükümdar:&#8212;Bu sözleri güzel söylüyorsun&#8212;dedi&#8212;ben de aynı şeyleri yapmak istiyorum.
</li>

<li><code>
Kanıkı muñar teggü işim ay er, munı kılğuka sen maña yarı bir</code><br>
Ey yiğit, bununla meşgul olacak insan nerede, bu işleri başarmak için sen bana yardım et.
</li>

<li><code>
El itgü bodun süzgü aşnu turup, bu iç taş yorığlı yarağın körüp</code><br>
İlk önce memleket düzene girmeli ve fesad ortadan kalkmalıdır, iç ve dış işlerin ıyı yürümesine dikkat etmelidir.
</li>

<li><code>
Severig sevindür kör açığ berip, seni sevmegüçini sürgil serip</code><br>
Dostlarını ihsanlarda bulunarak, sevindir, düşmanlarını acımadan sürgün et.
</li>

<li><code>
Munıñda eñ aşnu el itgü kerek, bu iç taş kebitler arıtğu kerek</code><br>
Bunun için ilk önce memleket düzene girmeli ve bütün meyhaneler ortadan kaldırılmalıdır.
</li>

<li><code>
Bodunuğ törü birle tüzgil tükel, süzülsü kör ilde yarağsız muhâl</code><br>
Memlekette bu kötü yerler tasfiye edilmeli, halka kanunla, her bakımdan, düzen verilmelidir.
</li>

<li><code>
Kanı inç el itgü tegümez özüm, bu iş iş öze boldı yummaz közüm</code><br>
Huzur ve memleketin nizâmı nerede, bunun için kendim uğraşamıyorum, iş iş üzerine yığıldı, gözümü yumacak vaktim yok.
<br><br>

<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>

<li><code>
Yanut berdi ögdülmiş aydı ay beg, uzatma işig sen kamuğ işke teg</code><br>
Öğdülmış cevap verdi ve: &#8212;Ey hükümdar, işi sürüncemede bırakma, her işle meşgul ol &#8212; dedi &#8212;
</li>

<li><code>
Negüke uzatur sen kılğu işiñ, uzatma işiñ kıl keçer bu yaşıñ</code><br>
Yapacağın işi niçin geri bırakıyorsun, işini geri bırakma, yap, ömür geçip gidiyor.
</li>

<li><code>
Bu kün kılmasa iş yarın iş bolur, işiñ iş öze bolsa irklıp kalur</code><br>
Bugünkü işi yapmazsan, yarının işi de buna eklenir, iş iş üzerine gelir ve yığılır, kalır.
</li>

<li><code>
Bu künki işiñ kodma kılma yarın, yarın bolsa işiñ kalur kılmadın</code><br>
Bugünkü işini yarına bırakma, yarın işin olursa, bu yapılamadan kalır.
</li>

<li><code>
İte tur süze tur bu el işlerin, bodun inçke teggey özüñ me yarın</code><br>
Halkın ve kendinin yarın huzura kavuşabilmeniz için, bu memleket işlerinin günü-gününe görülmesi lâzımdır.
</li>

<li><code>
İsiz bolma isiz isizke yorıt, isizlerni barça iligdin arıt</code><br>
Zâlim olma, zulmü kötülere karşı tatbik et, bütün memleketi kötülerden temizle.
</li>

<li><code>
Köni bol köni kıl köni tut yorık, isiz egri köñey evürgey kılık</code><br>
Doğru ol, doğru yola git ve her vakit doğruluk ile hareket et, böylece kötü ve eğri yola gelir ve tavrını değiştirir.
</li>

<li><code>
Bu tetrü kılınçlığ bu tetrü kişi, isiz tügmeginçe oñarmaz işi</code><br>
Bu ters tabiatlı, zararlı ve kötü adamların eli-kolu bağlanmadıkça, işler selâmetle yürümez.
</li>

<li><code>
İsizig yağutma tokığay yoduğ, köniler bile sen tirilgil oduğ</code><br>
Kötüyü kendine yaklaştırma, zararı dokunur, dâima uyanık ol ve doğru insanlar ile yaşa.
</li>

<li><code>
Negü ter eşitgil köni köñli tüz, köñül til kılınçı kamuğ kılkı uz</code><br>
Doğru ve dürüst gönüllü, düşüncesi, sözü, işi ve bütün hareketi iyi olan insan ne der, dinle.
</li>

<li><code>
İsizke katılma yorığıl köni, köni egri birle küni tar küni</code><br>
Kötüye katılma ve doğruluktan ayrılma, kötüler arasında doğru insanın güneşi kararır.
</li>

<li><code>
Kim isiz kılınsa yolında yoduğ, könike köni bol könilik küni</code><br>
Kötülük yapanlar hüsrana mahkûm olurlar, kıyamet gününde Tanrının karşısına doğru insan olarak çık.
</li>

<li><code>
Ay ilig er attın saña çâre yok, er at birle begler süzer bulğanuk</code><br>
Ey hükümdar, çaresiz, sana adamlar lâzımdır, beyler fesadı bunlar ile ortadan kaldırırlar.
</li>

<li><code>
Er at tergü yığğu açınğu açığ, çığayığ bayutğu todurğu açığ</code><br>
Bir çok adamlar toplamalı ve onlara ihsanlarda bulunmalı, fakiri zenginleştirmeli ve açı doyurmalıdır.
</li>

<li><code>
Tapuğda yorığlı umınçka yorır, tapuğçı umınç kesse turmaz barır</code><br>
Hizmette bulunan kimse bir şeyler ümit eder, hizmetkâr ümidini keserse, durmaz, gider.
</li>

<li><code>
Ay ilig tapuğçı bu kaç törlüg ol, seçe adra tutğıl yañılmasu yol</code><br>
Ey hükümdar, hizmetkâr bir kaç türlüdür, bunları seç ve ayn-ayrı muameleye tâbi tutarak, hizmet gördür, yollarını şaşırmasınlar. ..'
</li>

<li><code>
Olarda birisi tiler yüz suvı, añar yüz suvı kılğu kansa kıvı</code><br>
Onlardan biri şeref için çalışır, onu, şeref vermek suretiyle, tatmin et.
</li>

<li><code>
Takı bir kotusı tiler neñ tavar, yuluğ kılsu cânın tavar ber añar</code><br>
Biri mal ve mülk ister, ona mal ver, canını sana feda etsin.
</li>

<li><code>
Takı bir tiler neñ yeme yüz suvı, hem at ton tiler kör yorısa savı</code><br>
Bâzısı hem mal, hem şeref ister, bir de unvan, hıl'at ve nüfuz peşindedir.
</li>

<li><code>
Kalı alp atım erse bergil kümüş, kılıç ursu açsu saña kend uluş</code><br>
Eğer cesur ve kahraman kimse ise, ona gümüş ver, kılıç kullansın, sana şehir ve memleketler fethetsin.
</li>

<li><code>
Biliglig ukuşluğ er erse silig, ağırla tegür neñ uzatğıl elig</code><br>
Bilgili, akıllı ve temiz kalpli insan ise, ona hürmet göster, ihsanlarda bulun ve himaye et.
</li>

<li><code>
İsiz erse küçkey kötürme anı, elig berme ilke ulıtğay seni</code><br>
Kötü ve zâlim olan kimseyi yükseltme, ona memlekette nüfuz verme, seni. çok üzer.
</li>

<li><code>
Kötürme bayutma isiz öktemig, ağu kılğa şeksiz saña ot emig</code><br>
Zâlim ve kötü kimseyi yükseltme ve onu zengin etme, o sana, şüphesiz, ilâç ve devayı zehir hâline getirir.
</li>

<li><code>
Negü ter eşitgil böke yavğusı, bayusa baş egmez bodun yuvğası</code><br>
Böke yavgusu ne der, dinle, en zayıf insan bile, zenginleşirse, ferman dinlemez olur.
</li>

<li><code>
İsizig bayutma ay kılkı unur, isizler bayusa kılınç artatur</code><br>
Ey kudretli hükümdar, kötüleri servet sahibi etme, kötüler, zenginlenince, hâl ve tavırlarını değiştirirler.
</li>

<li><code>
Elig tarlıkı bolsa edgü yime, kılınç artatur kör muñadıp bu ma</code><br>
Eli darlıkta kalıp, muhtâc duruma düşünce, iyilerin bile tavır ve hareketi bozulur.
</li>

<li><code>
Muñadsa ma edgü kılıklığ kişi, kılınç artatur hem ol edgü tuşı</code><br>
iyi tabiatlı insanın da, muhtâc duruma düşünce, iyiiiği nisbetinde hareketi kötüleşebilir.
</li>

<li><code>
İsizig uçuzla köninge yorık, ağırlağıl edgüg ol itgey kılık</code><br>
Kötüye değer vermezsen, o gittikçe tavır ve hareketini düzeltir, iyiye itibar gösterırsen, onun hâl ve tavrı daha da iyi olur.
</li>

<li><code>
Bağırsak kişig tut özüñke yakın, uvutsuznı özdin yırak tut sakın</code><br>
Sana gönülden bağlı-olan kimseyi kendine yakın tut, hayâsız kimseleri de kendinden uzaklaştır, onlardan kendini koru.
</li>

<li><code>
Asığlığ kayu ol asığsız kayu, sen adra seçe tut ay bilge bügü</code><br>
Kim faydalıdır, kim faydasızdır, ey âlim hakîm, sen bunları iyice seç.
</li>

<li><code>
Sever sevmezig me seçe tut öñin, severke sevüg bol yağıka yalın</code><br>
Seni seven ve sevmeyenleri de iyice ayırt et, sevene karşı sevimli ve düşmana karşı da yalın ateş gibi ol.
</li>

<li><code>
Yırak tut sevinçiñ tilemez kişig, sevitme añar berme kılğu işig</code><br>
Senin memnun olmanı istemeyen kimseyi kendinden uzak tut, onu başkalarına da sevdirme ve ona hiç bir vazife verme.
</li>

<li><code>
Eminig hiyânet bile katmakıl, yarağlığ yarağsız bile tutmağıl</code><br>
Hıyanet ile emniyeti bir araya getirme, yarayan ile yaramayanı bir arada tutma.
</li>

<li><code>
Bir işni ikigüke ayma tilin, işeñü bolur iş kalur kılmadın</code><br>
Bir işi iki kişiye birden tevdi etme, onlar birbirlerine yüklerler ve iş yapılmadan kalır.
</li>

<li><code>
İşiñ iş biligli kişilerke bir, kılu bilmese iş sınıp kadğu yer</code><br>
işi iş bilen kimselere ver, iş yapamayan insan onu beceremezse, üzülür ve müteessir olur.
</li>

<li><code>
Tapuğka bolup berme erke işig, özüñke tusulğu üçün tut kişig</code><br>
Hizmettir diye, olur-olmaz insanlara iş verme, işi sana faydalı olacak şekilde becerikli kimselere ver.
</li>

<li><code>
El asğı tile me öz asğıñ tile, kişi asğıña bakma turma ile</code><br>
Memleketin faydasını kendi menfaatin ile telif et, başkasının menfaatini düşünüp, ona bağlanma.
</li>

<li><code>
Kişi köñli körme ol asğı üçün, el asğı tile özni buzma küçün</code><br>
Başkasının gönülüne bakma, her kes kendi istifâdesini kollar, memleket menfaatini ara ve kendini zorla fena duruma düşürme.
</li>

<li><code>
Saña kim tusulur tusulğıl añar, tusulmaz kişig kıl özüñde sıñar</code><br>
Sana kim faydalı ise, sen de ona faydalı ol, faydasız kimseyi kendinden uzak bulundur.
</li>

<li><code>
Ağırlayu tut sen asığlığ kişig, añar ber ay ilig kereklig işig</code><br>
Faydalı insana her vakit itibar göster, ey hükümdar, lüzumlu işleri ona gördür.
</li>

<li><code>
Saña kılğu işler bu ol ay ilig, munı kıldıñ erse sen ittiñ ilig</code><br>
Ey hükümdar, senin yapacağın işler bunlardır, bunları yaparsan, memleket düzene girer.
</li>

<li><code>
Atıñ edgü bolğa kutulğay özüñ, seniñde kedin kalğa atıñ sözüg</code><br>
Adın iyi olur, kendin kurtulursun, dünyada senden sonra da adını ve sözlerini dâima yâd ederler.
</li>

<li><code>
Bayuğay bodun el itilgey orun, neçe kolsa kaznak hazine urun</code><br>
Halk zenginleşir, memleket ve saltanat işleri tanzim edilir, ne kadar istersen, o kadar hazine toplayabilirsin.
</li>

<li><code>
Negü ter eşitgil bağırsak kişi, bağırsaklıkı kör söziñe tuşı</code><br>
İçten bağlı olan insan ne der, dinle, onun dili ile gönülü birdir.
</li>

<li><code>
Kayu el begi bolsa edgü köni, bayudı ol el bodnı tuğdı küni</code><br>
Hangi memleketin beyi iyi ve doğru olursa, - o memleketin halkı zenginleşir ve başına gün doğar.
</li>

<li><code>
Bodun baylıkı begke baylık-turur, tilese anı tut tilese munı</code><br>
Halkın zenginliği beyin zenginliğidir, ister onu, ister bunu temin et.
</li>

<li><code>
Uluş kend içinde sen oğrığ, arıt ümeg arkışığ yolda imin yorıt</code><br>
Şehir ve kasaba içinde hırsızı ortadan kaldır, yolcu ve kervan emniyet içinde sefer etsin.
</li>

<li><code>
İç ilde kötürgil bodun küçlerin, taşırtın arıtğıl karakçı barın</code><br>
Memleket içinde halka zulüm edenleri yok et, dış eyâletlerde de bir tane yol kesen şaki bırakma.
</li>

<li><code>
İsizniñ kını birle kılkın evür, isizke isizlik yaraşur tegür</code><br>
Kötüyü, ceza vererek, doğru yola getir, kötüye kötü muamele lâyıktır, sen de öyle yap.
</li>

<li><code>
İsizig ya çoğda oruda kerek, yorık bolsa edgü ayâ sarp yürek</code><br>
İyinin serbest dolaşabilmesi için, kötünün ya zincirde veya zindanda olması lâzımdır, ey metin yürek.
</li>

<li><code>
Adın ma bu el bodnı kaç törlüg ol, munı adra tutğu açuk bolsa yol</code><br>
Bir de memleketin ahâlisi bir kaç türlüdür, her kesin rahatça çalışabilmesi için, bunlara ayrı-ayrı muamelelerde bulunmalıdır.
</li>

<li><code>
Olarda biri bilge âlim-turur, bu âlim bile erke kut kıv bolur</code><br>
Onlardan biri âlimlerdir, bunlar insanı devlet ve saadete kavuştururlar.
</li>

<li><code>
Ağırla bularığ negü aysa kıl, şeriat yolı tut boyun ber egil</code><br>
Onlara izzet ve ikramda bulun, ne derlerse, yap, şeriat yolunu tut, hükümlerine itiraz etme ve önlerinde hürmetle eğil.
</li>

<li><code>
Bularnıñ hakı tıdma içgü yegü, berü tur muñadmasu ilçi bügü</code><br>
Ey hakîm hükümdar, onların hukukunu muhafaza ve yiyecek, içeceklerini temin et, muhtaç duruma düşmesinler.
</li>

<li><code>
Köñül inçliki birle ögretsüler, biligsizler andın ma ögrensüler</code><br>
Gönül huzuru ile öğretsinler, bilgisizler de onlardan bilgil öğrensinler.
</li>

<li><code>
Bulurda basa muhtesibler-turur, bular elgi küçlüg kerek ay unur</code><br>
Bunlardan sonra muhtesipler gelir, ey kudretli, bunlar kuvvetli olmalıdırlar.
</li>

<li><code>
Kısa tutsa fâsık yava boşlağığ, tolu tutsa mescid cemâatlarığ</code><br>
Fâsık, serseri ve başı-boş dolaşanları inzibat altında bulundursunlar, mescidleri cemâat ile dolu tutsunlar.
</li>

<li><code>
Basakı kotu ol saña tapğuçı, tıda tutmasa sen bu ol kopğuçı</code><br>
Bundan sonraki zümre senin hizmetinde bulunanlardır, mâni olamazsan, sana karşı gelebilecek olanlar bunlardır.
</li>

<li><code>
Bular yük kötürmez bularnıñ yüki, saña yüdgü tegse munıñ emgeki</code><br>
Bunlar yük altına girmezler, hizmetleri nisbetinde bunların yükünü sen kendin yüklenmelisin.
</li>

<li><code>
Bularda basa kaldı bodnuñ kara, bularnı törü birle edgü kör e</code><br>
Bunlardan sonra avam kısmı gelir, bunlara kanunu tatbik et ve iyi bak.
</li>

<li><code>
Bu ma üç kotu ol munı adra tut, küçeme küçese bolur elke yut</code><br>
Bunlar da üç .zümredir, bunları birbirlerinden ayrı tut, onları zorlama, zorlarsan, bu memleket için felâket olur.
</li>

<li><code>
Bularda birisi bu baylar-turur, bodun küçlügi bu ay kılkı unur</code><br>
Bunlardan biri zenginlerdir, ey kudretli insan, halk arasında kuvvetli olanlar bunlardır.
</li>

<li><code>
Bularda basası kör ortu kişi, bu ortu kılumaz bu baylar işi</code><br>
Bunlardan sonra orta hâili insanlar gelir, orta halliler zenginlerin yaptıklarını yapamazlar.
</li>

<li><code>
Çığaylar-turur kör bularda basa, bularığ küdezgü kamudın oza</code><br>
Bunlardan sonra fakirler gelir, her şeyden önce bunlar korunmalıdır.
</li>

<li><code>
Yüdürmegü baylar yükin ortuka, bu ortu buzulğa tükel artağa</code><br>
Zenginlerin yükü orta hallilere yüklenmemelidir, yoksa, bu orta halliler bozulur ve büs-bütün sarsılır.
</li>

<li><code>
Çığayka yüdürmegü ortu yüki, çığay ölge açın üzülge köki</code><br>
Orta hâili kimselerin yükünü fakirlere yüklememeli, yoksa, fakir açlıktan kırılır ve mahvolur.
</li>

<li><code>
Çığayığ küdezilse ortu bolur, bu ortu berer tınsa baylık bulur</code><br>
Fakiri korursan, o orta hâili olur, orta hâili bir az kendisini toplarsa, zengin olur.
</li>

<li><code>
Çığay ortu bolsa bu ortu bayur, bayusa bu ortu iliñ bay tolur</code><br>
Fakirler orta hâili olursa, orta halliler zenginleşir, orta halliler zenginleşirse, memleket zengin olur.
</li>

<li><code>
El itlür erejke tegir bu bodun, duâ artar ötrü saña ol üdün</code><br>
Memleket düzene girer ve halk huzura kavuşur, o zaman sen de çok hayır-duâ alırsın.
</li>

<li><code>
Negü ter eşitgil uç ordu hanı, at edgü tile ay ölügli kanı</code><br>
Uç-Ordu hanı ne der, dinle, ey fânî insan, iyi ad dile.
</li>

<li><code>
Kimiñ edgü atı bile çıksa cân, kesilmez anıñ atı edgü duân</code><br>
Kim iyi ad bırakarak, ölürse, onun adı hayır-duâ ile yaşamakta devam eder.
</li>

<li><code>
Ölüp kim kalur erse edgü duâ, yana bir tiriglik bulur bu toğa</code><br>
Kim ölür ve hayır-duâ ile anılırsa, o yeniden doğarak, tekrar hayat bulmuş olur.
</li>

<li><code>
Kerek yer öze tur kerek yer katın, çavıksa özüñ kör bu edgü atın</code><br>
İyi ad ile şöhret kazandıktan sonra, ister yerin üstünde, ister altında ol.
</li>

<li><code>
At edgü kerek kör öz ölgü-turur, ölür öz atı kalsa meñü-turur</code><br>
İyi ad lâzımdır, vücud bir gün ölecektir, vücûd ölür, adı kalan insan ebedi olur.
</li>

<li><code>
Raiyyet hakı bar seniñde kör üç, bu haknı ötegil özün kılma küç</code><br>
Tebeanın senin üzerinde üç hakkı vardır, bu hakları öde ve onları zorluğa düşürme.
</li>

<li><code>
Birisi iliñde arığ tut kümüş, yarın küdezgil ay bilgi üküş</code><br>
Banlardan biri memleketinde gümüş temiz kalsın, onun ayarını koru, ey bilgili insan.
</li>

<li><code>
Takı bir bodunka törü bir köni, kötür bir ikedin küçin kör anı</code><br>
ikincisi halkı âdil kanunlar ile idare et, birinin diğerine tahakküme kalkışmasına meydan verme, onları koru.
</li>

<li><code>
Üçünçi imin tut kamuğ yollarığ, karakçığ sekerçig arıtğıl arığ</code><br>
Üçüncüsü bütün yolları emin tut, yol kesici ve haydutların hepsini ortadan kaldır.
</li>

<li><code>
Ötemiş bolur sen raiyyet hakı, sen ötrü hakıñ kol ay ilçi akı</code><br>
Böylece' tebea hakkını ödedikten sonra, sen de onlardan kendi hakkını isteyebilirsin, ey cömert hükümdar.
</li>

<li><code>
Raiyyet öze ol seniñ üç hakıñ, tilegü olardm sen aç kulğakıñ</code><br>
Tebea üzerinde senin üç hakkın vardır, bunu onlardan istemelisin, iyice dinle.
</li>

<li><code>
Biri yarlığıñnı ağır tutsalar, negü erse terkin anı kılsalar</code><br>
Biri halk senin emirlerine hürmet etmeli ve bu emir ne olursa-olsun, onu derhâl yerine getirmelidir.
</li>

<li><code>
İkinç tıdmasalar hazine hakı, üdinde tegürse ay elgi akı</code><br>
ikincisi hazine hakkını gözetmeli ve bunu vaktinde ödemelidirler, ey di açık insan.
</li>

<li><code>
Üçünçi yağıka yağı bolsalar, severiñ kim erse anı sevseler</code><br>
Üçüncüsü senin dostuna dost ve düşmanına düşman olmalıdır.
</li>

<li><code>
Ötemiş bolur sen özüñ hakların, olar ma ötemiş bolur öz hakın</code><br>
Böylece sen onlara karşı vazifeni yapmış olursun, onlar da senin hakkını ödemiş olurlar.
</li>

<li><code>
Bu yañlığ kerek beg yorısa yoluğ, râiyyet uş andağ kerek ay uluğ</code><br>
Ey ulu, bu yolun yolculuğunda bey böyle olmalı, tebea da böyle olmalıdır.
</li>

<li><code>
Bodun bulsa ötrü begi edgüsin, begi bulsa inçlik yorıtsa küsin</code><br>
Böylelikle halk beyinin iyiliğini görür, bey de huzura kavuşur ve dünyaya şöhretini yayar.
</li>

<li><code>
Ay ilig bu ol bu kutuñ belgülüg, saña iki ajun tegürgü ülüg</code><br>
Ey hükümdar, sana her iki dünyayı te'min edecek kısmet ve saadet, şüphesiz budur.
</li>

<li><code>
Anıñda basa bilge âlim turup, bodunka bilig bersü yetrü körüp</code><br>
Bundan sonra âlimler harekete geçip, ihlas ile halka bilgi versinler.
</li>

<li><code>
Yana elgi küçlüg bolur muhtesib, isizlerni yığsu cemâat kezip</code><br>
Muhtesibin de elinde salâhiyet olmalıdır, o da cemâati dolaşarak, kötülüklere mâni olsun.
</li>

<li><code>
Satığçı küdezsü emanetlerin, kılu tursu uzlar nasihatların</code><br>
Satıcı emânetlerini gözetsin, san'at ustaları başkalarını yetiştirmekte devam etsinler.
</li>

<li><code>
Tarığçı tarığka erig bolsunı, yeme yılkıçı igdiş üklitsüni</code><br>
Çiftçiler çiftlikte gayret etsinler, hayvan besleyenler de onları çoğaltsınlar.
</li>

<li><code>
Er at kaldı emdi saña tapğuçı, yağıka börike bu ol yortğuçı</code><br>
Şimdi senin hizmetinde bulunan kimseler kaldı, düşmana ve kurda karşı koyan bunlardır.
</li>

<li><code>
Sevindür bularığ açın neñ bile, körü tur adın işke katma yul a</code><br>
Onları memnun et, ihsanlarda bulun, dikkat et, onlara başka iş verme, verilmiş ise, onu bu işten al.
</li>

<li><code>
Tusulur teñinçe ağırla açın, bayutğıl neñin sen bedütgil küçin</code><br>
Faydalı oldukları nisbette onlara izzet, ikram ve ihsanda bulun, gelirlerini artır ve rütbelerini yükselt.
</li>

<li><code>
Yağıka börike itinsü tolum, adaşka bolup öz yağıka ölüm</code><br>
Düşmana ve kurtlara karşı silâhlarını hâzır bulundursunlar, dosta yâr olup, düşmana ölüm olsunlar.
</li>

<li><code>
Açılğay seçilgey kamuğ işleriñ, süzülgey itilgey kamuğ işleriñ</code><br>
Böylece bütün yakın olanların seçilir ve belli olur, bütün işlerin de durulur ve yoluna girer.
</li>

<li><code>
Saña bolğa iki ajun edgüsi, bayatım sevinçi özüñ bolğusı</code><br>
Sen her iki dünyada iyilik bulursun ve Tanrım da senden razı olur.
</li>

<li><code>
Könilik bu ol kör köni bol köni, tilekke tegürgey könilik seni</code><br>
Bak, doğruluk budur, doğru ol, doğru, doğruluk seni dileğine kavuşturur.
</li>

<li><code>
Seni teñri sevgey könilik üçün, könide adın kılma halkka öçün</code><br>
Sen doğrulukla Tanrının sevgisini kazanırsın, halka kızıp, onlara karşı doğruluktan ayrılma.
</li>

<li><code>
Negü ter eşitgil ay köñli yaruk, munıñ manisi kör bu sözke anuk</code><br>
Gönülü parlak olan insan ne der, dinle, bak, bunun mânasını bu söz te'yit eder.
</li>

<li><code>
Könilik üçün kök adakın-turur, yayılmaz üçün yerde ot yem önür</code><br>
Doğruluk yüzünden gök ayakta durur, yer sabit olduğu İçin, üzerinde ot ve ekin biter.
</li>

<li><code>
Yayılma köni tur köñül tut köni, köni iki ajun könilik bulur</code><br>
Sağa sola meyletme, doğru dur, gönlünü dürüst tut, doğru olan her iki dünyada doğruluk bulur.
</li>

<li><code>
Ay ilig munukı özüm bilmişin, ötündüm saña men için hem taşın</code><br>
Ey hükümdar, işte ben bildiklerimi, gizli-âşikãr, sana arzettim.
</li>

<li><code>
İkigün ajunluk asığ kılğu söz, bu erdi munukı ayu berdi öz</code><br>
Her iki dünya için faydalı olan sözler işte benim sana söylediklerimdir.
</li>

<li><code>
Bu ajun ereji bile edgü at, saña bolğa dünyâ ya ukbi ulat</code><br>
Bu dünya huzuru sana dünyayı ve iyi ad -bırakmak için çalışman da sana ukbâyı te'min edecektir, ona göre hareket et.
</li>

<li><code>
Bu dünyâ neñi barça kalğu-turur, atıñ edgü kılğıl öz ölgü-turur</code><br>
Bütün bu dünya malı kalacak ve kendin bir gün öleceksin, iyi ad kazanmağa çalış.
</li>

<li><code>
Bilig yakşı sözler muña meñzetü, sözi mani birle añar yañzatu</code><br>
Bilgili insan buna kıyas ederek, çok güzel bir söz söylemiştir.
</li>

<li><code>
Atım edgü bolsun özüm ölsüni, tirig ölgü âhır atım kalsunı</code><br>
Kendim öleyim, adım iyi olsun, her diri nihayet ölecektir, dünyada adım kalsın.
</li>

<li><code>
Usa edgülük kıl at edgü tile, özünç meñü atın tirig bolsunı</code><br>
Mümkün mertebe iyilik yap, iyi ad dile ve bu ebedî ad ile yaşamakta devam et.
</li>

<li><code>
Eşitti ilig söz sevindi katığ, köñül köz yaruttı bulundı tatığ</code><br>
Hükümdar bu sözleri duyunca, çok memnun oldu, sevinçle gönül gözü parladı ve hayattan tekrar tad almağa başladı.
<br><br>

<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>

<li><code>
Öküç alkıtu ögdi ögdülmişig, ayur sözlediñ sen özüñ bilmişig</code><br>
Hükümdar Öğdülmiş'i candan alkışladı, öğdü ve : &#8212; Sen kendi bildiğini söyledin &#8212; dedi &#8212;
</li>

<li><code>
Bayat bersü tevfik bu künde naru, sen aymış bu sözler tutayın körü</code><br>
Bugünden itibaren Tanrı bana tevfik versin, senin söylediğin sözleri dikkatle yerine getireyim.
</li>

<li><code>
Seni teg basutçı maña berdi rab, umar-men tilese tilek berge tep</code><br>
Rabbim bana senin gibi bir yardımcı verdi, isterse, onun diğer dileklerimi de vereceğini umarım.
</li>

<li><code>
Bayat bersü ârzû tilekiñ tükel, tükel kıldıñ ârzûm ayâ edgü fâl</code><br>
Sen benim bütün arzularımı yerine getirdin, ey iyi talih, Tanrı senin de bütün arzu ve dileklerini yerine getirsin.
</li>

<li><code>
Bu künde naru sen bağırsaklıkın, basut kıl maña sen ay köñli yakın</code><br>
Bugünden sonra da sen sadâkatle bana yardımda devam et, ey gönülü bana yakın olan insan.
</li>

<li><code>
Büter-men saña çın ınanur özüm, sözüg örtme mende ay körklüg yüzüm</code><br>
Ben sana inanıyor ve gerçekten itimat ediyorum, ne düşündüğünü bana açıkça söyle, ey güzel yüzlüm.
</li>

<li><code>
Maña kün negü teg yarumış künüm, seniñde körür-men men emdi münüm</code><br>
Sen benim parlak güneşimsin, ben şimdi kusurlarımı senin sayende görüyorum.
</li>

<li><code>
İdi yakşı sözler köñül bulmış er, köñül til birikip yakın bolmış er</code><br>
Gönül sahibi, düşüncesi ve sözü bir olan dost insan çok iyi söylemiştir.
</li>

<li><code>
Köñül kimke bütse anı küzñü tut, özüñ körge sen tep anı utru tut</code><br>
Gönülün tamamen inandığı kimseyi kendine ayna edin, kendini görebilmek için onu dâima karşında bulundur.
</li>

<li><code>
Bağırsak kişi özke küzñü bolur, añar baksa kılk yañnı tüzgü bolur</code><br>
İçten bağlı olan kimse insana ayna olur, insan ona bakarak, tabiat ve tavrını düzeltebilir.
</li>

<li><code>
Kimiñ köñli kimke yakin bolsa çın, añar bütgü özke yakın bolsa çın</code><br>
Bir kimse birine içten bağlı olur ve gerçekten yakınlık gösterirse, ona itimat edilmelidir.
</li>

<li><code>
Bütülmiş kişike ayıtğu sözüg, bütülmiş kişi aysa tutğu sözüg</code><br>
Sözü itimat edilen kimseye sormalı ve böyle bir kimsenin de sözünü tutmalıdır.
</li>

<li><code>
Eşitti kör ödülmiş ilig sözin, sevindi ilel tep yaruttı közin</code><br>
Öğdülmiş hükümdarın sözlerini işitti, yüzü güldü ve sevinerek "baş üstüne!" dedi.
</li>

<li><code>
Sözin kesti ilig özi amrulup, kopup çıktı ögdülmiş andın turup</code><br>
Hükümdar müsterih olarak, sözünü bitirdi, Öğdülmiş kalkıp, huzurdan çıktı.
</li>

<li><code>
İlig anda naru kör inçlik kodup, ilin itti tüzdi köp emgek yüdüp</code><br>
Hükümdar bundan sonra rahatını bırakıp, çok zahmet yüklenerek, ilini tanzim etti ve düzeltti.
</li>

<li><code>
İsizig yırattı kör edgüg kamuğ, öziñe yakın kıldı berdi yoluğ</code><br>
Kötüleri kendisinden uzaklaştırdı, bütün iyileri de etrafına topladı ve onlara çalışma imkânları verdi.
</li>

<li><code>
Tüzüldi bodun hem süzüldi eli, tınıp inçke tegdi yıl ay kün tili</code><br>
Memleketi duruldu ve halkı da düzene girdi, halkın şikâyeti kesildi ve uzun bir müddet için huzura kavuştu.
</li>

<li><code>
Tatıdı tiriglik el asğı bile, erejin avındı sevinçin küle</code><br>
Memleketin refahı sayesinde hayatın zevki arttı, hak sevinçle ve gülerek, günlerini huzur içinde geçirdi.
</li>

<li><code>
İlig me ağırladı ödülmişig, ınandı añar berdi barça işig</code><br>
Hükümdar Öğdülmiş'i de takdir etti ve ona itimat ederek, bütün işleri eline bıtraktı.
</li>

<li><code>
Yorıdı bir ança bu ögdülmişe, tirildi / erildi sakınç kadğu birle bışa</code><br>
Öğdülmiş bir müddet böyle devam etti, fakat endişe, kaygı içinde kıvranıyor ve kendisini günahkâr addediyordu.
</li>

<li><code>
Öziñe baka kördi kılkın işin, tiriglik yegitlik yava kılmışın</code><br>
Kendine dikkat etti, hâl ve tavrına baktı, hayatını ve gençliğini sosuna geçirmiş olduğunu gördü.
</li>

<li><code>
Açıldı yarup köñli kögsi közi, arıtmak tiledi bu köñli tözi</code><br>
Gönülü, kalp gözü parlayarak açıldı, gönlünün tamamiyle temizlenmesini arzu etti.
</li>
</ol>

 </div>
<div class="footer">
<a href="icerik.html">içerik</a> | <a href="iletisim.html">iletişim</a>
</div>
</body>
</html>
