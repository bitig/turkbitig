
<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css"/>
    <link rel="shortcut icon" href="favicon.ico" type="image/png" />

    <title>Orhun Yazıtları / Abideleri</title>
  </head>
  <body>
<div class="pagetabs">
  <a href="index.html" class="bas">BAŞ</a>
  <a href="yunusemre.html" class="parent">Yunus Emre</a> 
</div>
<hr class="pagetabshr">
<div class="content">

<div class="nav">
  <a href="yunus-emre.html">A-C</a> 
  <a href="yunusemre-d-g.html">D-G</a> 
  <a href="yunusemre-h-n.html">H-N</a> 
  <a class="this">O-Z</a> 
</div>

<h2>Yunus Emre Şiirleri</h2>
<p>
Anadolu Türk halk şairimiz Yunus Emre'nin şiirlerini, eski Türkçe aslından günümüz diline aktarıp, kolay gezilecek şekilde derleyip dizdik.
</p>


<h3><href=" yunus-emre-o-can-nasil-olecek.html"="">O CAN NASIL ÖLECEK</href="></h3>

<p class="siir">
Ol cân kaçan öliser sen ana cân olasın<br>
Ölmiş gönül dirile anda ki sen olasın<br><br>

Ölmeklik dirlik ola ölümsüz dirlik bula<br>
Başlu gönül onula merhemi sen olasın<br><br>

Sen oldugun gönüller her dem cânın yiniler<br>
Bunlardur ölmeyenler hâkimi sen olasın<br><br>

Sen oldugun makâmda ehl-i dâd olur anda<br>
Güç olmaz ol dîvânda sultânı sen olasın<br><br>

Cân bedenden uçıcak menzilinden göçicek<br>
Ol cihâna geçicek göze iyân olasın<br><br>

Tozını yil almaya bir zerre ırılmaya<br>
Âşık cânı ölmeye ma'şûkı sen olasın<br><br>

Yûnus sen âşıkısan ışka muvafıkısan<br>
Korkma ulaşıgısan ne olursan olasın<br><br>

~ Yunus Emre</p>

<p>(günümüze aktarımı)<br>
O can nasıl ölecek, sen ona can olasın,<br>
Ölmüş gönül dirile, ondaki sen olasın.<br><br>

Ölmeklik dirlik ola, ölmesiz dirlik bula,<br>
Başlı gönül onula, merhemi sen olasın.<br><br>

Sen olduğun gönüller, her dem canın yeniler,<br>
Bunlardır ölmeyenler hakimi sen olasın.<br><br>

Sen olduğun makamda ehli dad olur onda,<br>
Güç olmaz o divanda sultanı sen olasın.<br><br>

Can bedenden uçacak, menzilinden göçecek,<br>
O cihana geçecek, göze ayan olasın.<br><br>

Tozunu yel almaya, bir zerre ırılmıya,<br>
Aşık canı ölmeye, maşuku sen olasın.<br><br>

Yunus sen aşık isen, aşka muvafık isen,<br>
Korkma ulaşık isen, ne olursan olasın.
</p>


<h3><href=" yunus-emre-o-dost-benden-yana-hic-bilmezim-nice-bakti.html"="">O DOST BENDEN YANA HİÇ BİLMEZİM NİCE BAKTI</href="></h3>

<p class="siir">
Ol dost benden yana hîç bilmezin niçe bakdı<br>
İş bu vücûd şehrine bir hoş nazar bırakdı<br><br>

Gözüm anun yüzinden niçe gideribilem<br>
Bin dürlü kılıncıla gönlümi şöyle kapdı<br><br>

Kimden ögüt istersem sabır gösterür bana<br>
Sabrumun perdesini mahabbet odı yakdı<br><br>

Sabrıla benüm işüm niçe varısar başa<br>
Şol dostumun nüvahtı cânuma cân bırakdı<br><br>

Sevdükli sevdügile bile kopısar yarın<br>
Benüm işüm yarına koymaz bugün soyakdı<br><br>

Yûnus sever dostını cânından anuniçün<br>
Kişi neyi severse cânın ana uyakdı<br><br>

~ Yunus Emre</p>

<p>(günümüze aktarımı)<br>
O dost benden yana hiç bilmezim nice baktı,<br>
İşbu vücut şehrine bir hoş nazar bıraktı.<br><br>

Gözüm onun yüzünden nice giderebilem,<br>
Bin türlü kılıç ile gönlümü şöyle kaptı.<br><br>

Kimden öğüt istersem, sabır gösterir bana,<br>
Sabırın perdesini mahabbet odu yaktı.<br><br>

Sabırla benim işim, nice varacak başa,<br>
Şu dostumun nüvahtı canıma can bıraktı.<br><br>

Sevdikli sevdiği ile bile kopacak yarın,<br>
Benim işim yarına koymaz bugün soyaktı.<br><br>

Yunus sever dostunu canından onun için,<br>
Kişi neyi severse, canı ona uyaktı.
</p>


<h3><href=" yunus-emre-o-dost-bize-gelmez-ise.html"="">O DOST BİZE GELMEZ İSE</href="></h3>

<p class="siir">
Ol dost bize gelmezise ben dosta girü varayın<br>
Çeküben cevr ü cefâyı dostumun yüzin göreyin<br><br>

Ser-mâyemüz bir cânıdı anı dahı aldı bu ışk<br>
Ne ser-mâye var ne dükkân bâzâra neye varayın<br><br>

Kurulmış dükkân u bâzâr dost içine girmiş gezer<br>
Günâhum çok gönlüm sizer ben dosta çok yalvarayın<br><br>

Gönlüm eydür dost benümdür gözüm eydür dost benümdür<br>
Gönlüm eydür göze sabr it bir dem haberin vireyin<br><br>

Hak nazar kıldugı câna bir göz ile bakmak gerek<br>
Ana ki Hak nazar kıldı ben anı niçe yireyin<br><br>

Tapduk eydür bu Yûnus'a bu ışk Hakk'a irse gerek<br>
Kamulardan ol yücedür ben ana niçe ireyin<br><br>

~ Yunus Emre</p>

<p>(günümüze aktarımı)<br>
O dost bize gelmez ise, ben dosta geri varayım,<br>
Çekerim cevri cefayı, dostun yüzünü göreyim.<br><br>

Sermayemiz bir idi, onu dahi aldı bu aşk,<br>
Ne sermaye var, ne dükkan, pazara niye varayım?<br><br>

Kurulmış dükkan ve pazar, dost içine girmiş gezer,<br>
Günahım çok gönlüm sezer, ben dosta çok yalvarayım.<br><br>

Gönlüm der ki dost benimdir, gözüm der ki; dost benimdir,<br>
Gönlüm der ki göze sabret, bir dem haberin vereyim.<br><br>

Hak nazar kıldığı cana, bir göz ile bakmak gerek,<br>
Ona ki Hak nazar kıldı, ben onu nice yereyim.<br><br>

Tapduk söyler bu Yunus'a bu aşk Hakk'a erse gerek,<br>
Kamulardan o yücedir, ben ona nice varayım.
</p>


<h3><href=" yunus-emre-o-dost-icin-aglar-isem.html"="">O DOST İÇİN AĞLAR İSEM</href="></h3>

<p class="siir">
Ol dost için ağlar isem gözüm yaşını kim sile<br>
Ye bunca âh u zâr ile bu gözyaşı becid gele<br><br>

Ey yârenler ey kardaşlar kime diyem ahvâlimi<br>
Ye şu benim bu derdimin dermânını kim ne bile<br><br>

Âlem derman olur ise sensiz derman olmayısar<br>
Sensiz derman nice ola çün gönülde dost sevile<br><br>

Ölür sine girer isem etim tenim çürümeye<br>
Ayrılmayam sevdiğimden çün giderim sevgi ile<br><br>

Ahd-ı sabık denilmeden henüz Elest buyrulmadan<br>
Ol ben idim ol ben idi pes bu nicesi kesile<br><br>

Ol kıyamet pazarında her bir kula baş kayısı<br>
Ne kayırsın onu seven, çün o arasatta bile<br><br>

Yârenlerim aydır bana seni ne için görmedik<br>
Firkate düştü sûretim bir menzilden bir menzile<br><br>

Gözü yaşlı bir arife uğradım dedim ağla sen<br>
Bunda çok ağlayan kişi anda gider güle güle<br><br>

Ol dost ile benim işim ölüp dahî bitmeyiser<br>
Ben nice ola kim bite çün gönülde dost sevile<br><br>

Yarın mahşer kopucağız kamu kul nefsim deyiser<br>
Ben Yunus'u hiç anmayam Taptuğ'u getirem dile<br><br>

~ Yunus Emre</p>

<p>(günümüze aktarımı)<br>
O dost için ağlar isem, gözüm yaşını kim sile?<br>
Yaşım nice dine benim böyle acayip dert ile.<br><br>

Ey yarenler, ey kardaşlar, kime diyem ahvalimi?<br>
Ya şu benim bu derdimin dermanını kim ne bile?<br><br>

Alem derman olur ise, sensiz derman olmayacak,<br>
Sensiz derman nice ola, çün gönülde dost sevile.<br><br>

Ölüp sine girer isem, etim tenim çürümeye,<br>
Ayrılmayam sevdiğimden çün giderim sevgi ile.<br><br>

Ahdı sabık denilmeden, henüz elest buyrulmadan,<br>
O ben idim, ben o idi, şimdi nicesi kesile.<br><br>

O kıyamet pazarında her bir kula baş kayısı,<br>
Ne kayırsın onu seven, çün o arasatta bile.<br><br>

Yarenlerim der ki bana, seni niçin göremedik,<br>
Firkate düştü suretim bir menzilden bir menzile.<br><br>

Gözü yaşlı bir arife uğradım dedim ağla sen,<br>
Burda çok ağlayan kişi orda gider güle güle.<br><br>

O dost ile benim işim, ölsem dahı bitmeyecek,<br>
Ben nice ola ki bite, çün gönülde dost sevile.<br><br>

Yarın mahşer kopar iken, kamu kul nefsim diyecek,<br>
Ben Yunus'u hiç anmayam, Tapduğ'u getirem dile.
</p>


<h3><href=" yunus-emre-o-gecidin-korkusu.html"="">O GEÇİDİN KORKUSU</href="></h3>

<p class="siir">
Ol geçidün korkusı uş beni yoldan kodı<br>
Geçemez degme kişi köprüsin kıldan kodı<br><br>

Yirde gökde ol dostun hikmetleri bî-pâyân<br>
Hikmetine talaldan uş beni kâlden kodı<br><br>

İndi öküzi ol laîn âl ile azdurmaga<br>
Sinek ile Hak Çalap öküzi elden kodı<br><br>

Öküz taşun üstinde taşı balık götürür<br>
Balık suyun içinde binâsın yilden kodı<br><br>

Cehennem key karanu Cehennem tahte's-serâ<br>
Kula ayruk su'âl yok kulı su'âlden kodı<br><br>

Dosta âşık olanun güci sözine yiter<br>
Güci sözine yiten sözini dilden kodı<br><br>

Dostun etegin dutan dostıla bâzâr ider<br>
Bâzâr iden dostıla bâzârın elden kodı<br><br>

İşitdün Meryemoglı dostına varur iken<br>
Gör âhir yarım igne Îsâ'yı yoldan kodı<br><br>

Yûnus eydür dimegil dostı girçek severin<br>
Dostı girçek sevenler benligin elden kodı<br><br>

~ Yunus Emre</p>

<p>(günümüze aktarımı)<br>
O geçidin korkusu uş beni yoldan kodu,<br>
Geçemez değme kişi köprüsün kıldan kodu.<br><br>

Yerde gökde o dostun hikmetleri sonsuzdur,<br>
Hikmetine dalaldan uş beni kalden kodu.<br><br>

İndi öküzü o lain al ile azdırmaya,<br>
Sinek ile Hak Çalap öküzü elden kodu.<br><br>

Öküz taşın üstünde taşı balık götürür,<br>
Balık suyun içinde binasın yelden kodu.<br><br>

Cehennem çok karanlık, Cehennem tahtessera,<br>
Kula ayrık sual yok, kulu sualden kodu.<br><br>

Dosta aşık olanın gücü sözüne yeter,<br>
Gücü sözüne yeten sözünü dilden kodu.<br><br>

Dostun eteğin tutan, dost ile pazar eder,<br>
Pazar eden dost ile pazarın elden kodu.<br><br>

İşit dün Meryem oğlu dostuna varır iken,<br>
Gör ahir yarım iğne İsâ'yı yoldan kodu.<br><br>

Yunus şimdi deme sen dostu gerçek severim,<br>
Dostu gerçek sevenler benliğin elden kodu.
</p>


<h3><href=" yunus-emre-sukur-hakka-ki.html"="">ŞÜKÜR HAKK'A Kİ</href="></h3>

<p class="siir">
Şükür Hakk'a kim dost bize eyitdi dost yüzine bak<br>
Açdum ben de gönlüm gözin sultânumı gördüm mutlak<br><br>

Çünki gördüm ben Hakk'umı Hakk'ıla olmışam biliş<br>
Her kancaru bakdumısa hep görinendür cümle Hak<br><br>

Açuk duvacuk kapusı dostları içün ol Hakk'un<br>
Dostı olmak dilerisen dostlardan okı bir sebak<br><br>

Hicâbdasın bugün seni göstermezler belli sana<br>
Hicâb didügümi anla dünyelikdür gözden ırak<br><br>

Sen seni bilimeyince ere nazar kılmayınca<br>
Senligi bu ara yirden gidermezsen oldı duzak<br><br>

Yidi deniz ü dört ırmak seni mismil eylemeye<br>
Çünki işün o Hakk'ıla olmadısa kaldun ırak<br><br>

Evliyâdur Hak kapusı Yûnus durur kapucısı<br>
Işkıla geldi bu yola ışkı idindi hem turak<br><br>

~ Yunus Emre</p>

<p>(günümüze aktarımı)<br>
Şükür Hakk'a ki, dost bize söyledi, dost yüzüne bak,<br>
Açtım ben de gönlüm gözüm, sultanımı gördüm mutlak.<br><br>

Çünkü gördüm ben Hakk'ımı, Hak ile olmuşum biliş,<br>
Her nereye baktım ise hep görünendir cümle Hak.<br><br>

Açık duacık kapısı dostları için o Hakk'ın,<br>
Dostu olmak diler isen, dostlardan oku bir sabak.<br><br>

Hicaptasın bugün seni göstermezler belli sana,<br>
Hicap dediğimi anla, dünyalıktır gözden ırak.<br><br>

Sen seni bilmeyince, ere nazar kılmayınca,<br>
Senliği bu ara yerden gidermezsen olur tuzak.<br><br>

Yedi deniz ve dört ırmak seni mısmıl eylemeye,<br>
Çünkü işin o Hak ile, olmadınsa kaldın ırak.<br><br>

Evliyadır Hak kapısı, Yunus durur kapıcısı,<br>
Aşk ile geldi bu yola, aşkı edindi durak.
</p>



<h3><href=" yunus-emre-sukur-sukur-o-calapa.html"="">ŞÜKÜR ŞÜKÜR O ÇALAP'A</href="></h3>

<p class="siir">
Şükür şükür ol Çalab'a maksûduma irdüm bugün<br>
Müştâkıdum bunca zamân pîrüm yüzin gördüm bugün<br><br>

Kaygu beni almışıdı cânum zebûn olmışıdı<br>
Gördüm pîrümün yüzinİ ol kayguyı sürdüm bugün<br><br>

Gelsün yardan ayru düşen gurbetile bagrı bişen<br>
Dost bâgçesi içindeki ışk bezmine girdüm bugün<br><br>

Görün görün bu devleti bu ışkıla beşâreti<br>
Dost bâgınun içinde ben ışk çadırın kurdum bugün<br><br>

Eydür Yûnus yâr kulıyam dost bâgçesi bülbüliyem<br>
Söyleyeyüm şimden girü gülzâruma irdüm bugün<br><br>

~ Yunus Emre</p>

<p>(günümüze aktarımı)<br>
Şükür şükür o Çalap'a, maksadıma erdim bugün,<br>
Müştak idim bunca zaman, pirim yüzün gördüm bugün.<br><br>

Kaygı beni almış idi, canım zebun olmuş idi,<br>
Gördüm pirimin yüzünü, o kaygıyı sürdüm bugün.<br><br>

Gelsin yardan ayrı düşen, gurbet ile bağrı pişen,<br>
Dost bahçesi içindeki aşk tertibin kurdum bugün.<br><br>

Görün görün bu devleti, bu aşk ile beşareti,<br>
Dost bağının içinde ben, aşk çadırın kurdum bugün.<br><br>

Yunus der ki: Yar kuluyum, dost bahçesi bülbülüyüm,<br>
Söyleyin şimden geri, gülzarıma girdim bugün.
</p>


<h3><href=" yunus-emre-su-cennetin-irmaklari.html"="">ŞU CENNETİN IRMAKLARI</href="></h3>

<p class="siir">
Şol cennetin ırmakları akar Allah deyu deyu<br>
Çıkmış Îslam bülbülleri öter Allah deyu deyu<br><br>

Salınır tûba dalları Kur'an okur hem dilleri<br>
Cennet bağının gülleri kokar Allah deyu deyu<br><br>

Kimi yiyip kimi içer hep melekler rahmet saçar<br>
İdris nebî hûlle biçer biçer Allah deyu deyu<br><br>

Altındandır direkleri gümüştendir yaprakları<br>
Uzandıkca budakları biter Allah deyu deyu<br><br>

Aydan arıdır yüzleri misk-i amberdir sözleri<br>
Cennette Huri kızları gezer Allah deyu deyu<br><br>

Hakka aşık olan kişi akar gözlerinin yaşı<br>
Pür nûr olur içi dışı söyler Allah deyu deyu<br><br>

Ne dilersen Hak'tan dile kılavuzla gir bu yola<br>
Bülbül aşık olmuş güle öter Allah deyu deyu<br><br>

Açıldı gökler kapısı rahmetle doldu hepisi<br>
Sekiz cennetin kapısı açar Allah deyu deyu<br><br>

Rıdvan'durur kapı açan İdris'durur hûlle biçen<br>
Kevser şarabını içen kanar Allah deyu deyu<br><br>

Miskin Yunus var yârına koma bugünü yarına<br>
Yarın Hakkın divanına varam Allah deyu deyu<br><br>

~ Yunus Emre</p>

<p>(günümüze aktarımı)<br>
Şu cennetin ırmakları, akar Allah diye diye,<br>
Çıkmış islam bülbülleri, öter Allah diye diye.<br><br>

Salınır Tuba dalları, Kuran okur hem dilleri,<br>
Cennet bağının gülleri, kokar Allah diye diye.<br><br>

Kimi yiyip, kimi içer, hep melekler rahmet saçar,<br>
İdris Nebi hülle biçer, diker Allah diye diye.<br><br>

Altındandır direkleri, gümüştendir yaprakları,<br>
Uzandıkça budakları, biter Allah diye diye.<br><br>

Aydan arıdır yüzleri, misk ve amberdir sözleri,<br>
Cennette huri kızları, gezer Allah diye diye.<br><br>

Hakk'a aşık olan kişi, akar gözlerinin yaşı,<br>
Nurlu olur içi dışı, söyler Allah diye diye.<br><br>

Ne dilersen Hak'tan dile, kılavuzla gir bu yola,<br>
Bülbül aşık olmuş güle, öter Allah diye diye.<br><br>

Açıldı gökler kapısı, rahmetle doldu hepisi,<br>
Sekiz cennetin kapısı, açar Allah diye diye.<br><br>

Rıdvan olur kapı açan, İdris olur hülle biçen,<br>
Kevser şarabını içen, kanar Allah diye diye.<br><br>

Miskin Yunus var yarine, koma bugünü yarına,<br>
Yarın Hakk'ın divanına, varam Allah diye diye.
</p>


<h3><href=" yunus-emre-ol-kadir-i-kun-feyekun.html"="">OL KADİR-İ KÜN FEYEKUN</href="></h3>

<p class="siir">
Ol Kâdir-i Kün feyekûn lutf idici Sübhân benem<br>
Kesmedin rızkını viren cümlelere sultân benem<br><br>

Nutfeden Âdem yaradan yumurdadan kuş düreden<br>
Kudret dilini söyleyen zikr eyleyen Sübhân benem<br><br>

Kimini zâhid eyleyen kimini fâsık eyleyen<br>
Ayıblarını örtüci delîlile burhân benem<br><br>

Bir kulına atlar virüp avret ü mâl çoklar virüp<br>
Hem birinün yok bir pûlı rahm idici Rahmân benem<br><br>

Benem ebed benem bekâ ol Kâdir ü Hay mutlaka<br>
Hızır ola yarın saka anı kılan Gufrân benem<br><br>

Dört dürlü nesneden hâsıl bilün benem uşda delîl<br>
Odıla su toprag u yil bünyâd kılan Yezdân benem<br><br>

Ete deri sünük çatan ten perdelerini dutan<br>
Kudret işüm çokdur benüm hem zâhir ü ıyân benem<br><br>

Hem bâtınam hem zâhirem hem evvelem hem âhirem<br>
Bu cümlesini yaradup hem tertîbi kılan benem<br><br>

Yokdur arada tercemân andagı iş bana ıyân<br>
Oldur bana viren lisân ol denize ummân benem<br><br>

Bu yiri gögi yaradan bu Arş'ı Kürs'i durudan<br>
Bin bir adı vardur Yûnus ol sâhib-i Kur'ân benem<br><br>

~ Yunus Emre</p><br><p>
sapıklık degil aşktır ona bakarsan bir şiirindede de (söz karadan degil aktan degil </p><p>
söz okuyup yazmaktan degil</p><p>
söz şu yürüyen halktan degil</p><p>
halık avazından gelir) diyor </p><p>
yani ben degilim o konuşan allah beni konuşturuyor diyor nasılki allah teala hz musaya büyüklügünu söylemek için ağaca buyurdu ağaçtan duyurdu agaç tuttu (enel-hak) dedi yani ben hakım dedi dediddiren allah tealaydı aslında allahteala bir nesne ile musa aleyhisselama konuştu bunda agacın suçu yok

</p><p>(günümüze aktarımı)<br>
Ol Kadir-i kün feyekun, lütfedici Subhan benim<br>
Kesmeden rızkını veren, cümlelere sultan benim.<br><br>

Nutfeden adem yaratan, yumurtadan kus türeten,<br>
Kudret dilini söyleyen, zikr eyleyen Subhan benim.<br><br>

Kimini zahit eyleyen, kimini fasık eyleyen,<br>
Ayıplarını örtücü delil ile burhan benim.<br><br>

Bir kuluna atlar verip, avrat ve mal çoklar verip,<br>
Hem birinin yok bir pulu, rahm edici Rahman benim.<br><br>

Benim ebed benim beka, o Kadir ve Hay mutlaka,<br>
Hızır ola yarın saka, onu kılan Gufran benim.<br><br>

Dört türlü nesneden hasıl, bilin benim işte delil,<br>
Od ile su, toprak ve yel, bünyad kılan Yezdan benim.<br><br>

Ete deri kemik catan, ten perdelerini tutan,<br>
Kudret işim coktur benim, hem zahir ve ayan benim.<br><br>

Hem batınım, hem zahirim, hem evvelim, hem ahirim,<br>
Bu cümlesini yaratıp hem tertibi kılan benim.<br><br>

Yoktur arada tercüman, ordaki iş bana ayan,<br>
Odur bana veren lisan, o denize umman benim.<br><br>

Bu yeri göğü yaratan, bu arş ve kürsi durduran,<br>
Bin bir adı vardır Yunus, ol sahib-i Kuran benim.
</p>


<h3><href=" yunus-emre-o-kisinin-yoktur-yari.html"="">O KİŞİNİN YOKTUR YARİ</href="></h3>

<p class="siir">
Ol kişinün yokdur yâri iş bu cihân zindân ana<br>
Dimesün kim ben şâdıyam ya şâdılık kandan ana<br><br>

Şeddâd yapdı Uçmagını girmedin aldı cânını<br>
Bir dem amân virdürmedi yidi iklîm dutan ana<br><br>

Dimesün kim müselmânam Çalap emrine fermânam<br>
Dutmazısa Hak sözini fâyide yok dînden ana<br><br>

Eyitmesün çogaç togar etüm-tenüm üşütmeye<br>
Çün vücûdun delük degül şu'le irmez günden ana<br><br>

Er tonını giyübeni togru yola gelmezise<br>
Çıkarsun ol tonı yohsa noksân irer tondan ana<br><br>

Ol kişi kim sagır durur söyleme Hak sözin ana<br>
Ger dirisen zâyi olur nasîb yokdur sözden ana<br><br>

Ol kişi kim yol eridür garîb gönüller yâridür<br>
Bir söz diyem tutarısa yigdür şeker baldan ana<br><br>

Yûnus senün kulun durur bellü bilürsin sen anı<br>
Ko söyleyenler söylesin ne yapışur dilden ana<br><br>

~ Yunus Emre</p>

<p>(günümüze aktarımı)<br>
O kişinin yoktur yari, işbu cihan zindan ona,<br>
Demesin ki ben şadiyim, ya şadilik nerden ona.<br><br>

Şeddad yaptı uçmağını, girmeden aldı canını,<br>
Bir dem aman verdirmedi, yedi iklim tutan ona.<br><br>

Kim dese ki Müselmanım, Çalap emrine fermanım,<br>
Tutmaz ise Hak sözünü, fayda yoktur dinden ona.<br><br>

Demesin ki güneş doğar, etim tenim üşütmeye,<br>
Çün vücudun delik değil, şule ermez günden ona.<br><br>

Er donunu giyebilen doğru yola gelmez ise,<br>
Çıkarsın o donun yoksa, noksan erer dondan ona.<br><br>

O kişi ki sağır olur, söyleme Hak sözün ona,<br>
Ger der isen zayi olur, nasip yoktur sözden ona.<br><br>

O kişi ki yol eridir, garip gönüller yaridir,<br>
Bir söz diyem tutar ise, yeğdir şeker baldan ona.<br><br>

Yunus senin kulun olur, belli bilirsin sen onu,<br>
Ko söyleyenler söylesin, ne yapışır dilden ona.
</p>


<h3><href=" yunus-emre-ondan-beri-gonuldum-dost-ile-bile-geldim.html"="">ONDAN BERİ GÖNÜLDÜM DOST İLE BİLE GELDİM</href="></h3>

<p class="siir">
Andan berü gönildüm dostıla bile geldüm<br>
Bu âleme çıkıcak bir aceb hâle geldim<br><br>

Ol dost açdı gözümi gösterdi kendözümi<br>
Gönlümdeki râzumı söyledüm dile geldüm<br><br>

Gör ne yuvadan uçdum râzumı halka açdum<br>
Işk duzagına düşdüm tutıldum ele geldüm<br><br>

Tuzaga düşen gülmez âşıklar râhat olmaz<br>
Söylerem dilüm bilmez bir aceb ile geldüm<br><br>

Ben bunda geldüm ise ilüme girü gidem<br>
Sanma ki bunda beni altûna mâla geldüm<br><br>

Degülem kâl ü kîlde bu yitmiş iki dilde<br>
Hâlüm ahvâlüm nedür bu mülke sora geldüm<br><br>

Ne hâldeyüm ne bilem duzakdayum ne gülem<br>
Bir garîbçe bülbülem ötmege güle geldüm<br><br>

Gül Muhammed deridür bülbül anun yâridür<br>
Ol gülile ezelî cihâna bile geldüm<br><br>

Mescidde medresede çok ibâdet eyledüm<br>
Işk odına yanuban andan hâsıla geldüm<br><br>

Kudret sûret yapmadın feriştehler tapmadın<br>
Âlemi halk dutmadın ilerü yola geldüm<br><br>

Yine Yûnus'a sordum eydür Hak nûrın gördüm<br>
İlk yaz güneşi gibi mevc urup toga geldüm<br><br>

~ Yunus Emre</p>

<p>(günümüze aktarımı)<br>
Ondan beri gönüldüm, dost ile bile geldim,<br>
Bu aleme çıkınca bir acep hale geldim.<br><br>

O dost açtı gözümü, gösterdi kendözümü,<br>
Gönlümdeki razımı, söyledim, dile geldim.<br><br>

Gör ne yuvadan uçtum, razımı halka açtım,<br>
Aşk tuzağına düştüm, tutuldum ele geldim.<br><br>

Tuzağa düşen gülmez, aşıklar rahat olmaz,<br>
Söylerim dilim bilmez. bir acep ile geldim.<br><br>

Ben bunda geldim ise ilime geri gidem,<br>
Sanma ki bunda beni altına mala geldim.<br><br>

Değilim kal ve kilde, bu yetmiş iki dilde,<br>
Acep halim ne halde, bu mülke sora geldim.<br><br>

Ne haldeyim ne bilem, tuzaktayım ne gülem,<br>
Bir garipçe bülbülem, ötmeğe güle geldim.<br><br>

Gül Muhammed teridir, bülbül onun yâridir,<br>
O gül ile ezeli cihana bile geldim.<br><br>

Mescitte, medresede, çok ibadet eyledim,<br>
Aşk oduna yanarken ondan meydana geldim.<br><br>

Kudret suret yapmadan, feriştehler tapmadan,<br>
Alemi halk tutmadan, ileri yola geldim.<br><br>

Yine Yunus'a sordum, dedim Hak nurun gördüm.<br>
İlk yaz güneşi gibi, mevc vurup doğa geldim.
</p>


<h3><href=" yunus-emre-ondan-yegrek-ne-vardir.html"="">ONDAN YEĞREK NE VARDIR</href="></h3>

<p class="siir">
Andan yigrek ne vardur kişi bile kendözin<br>
Kendözin bilen kişi kamulardan ol güzin<br><br>

Kişi gerek çok bile ol gerek ögüt ala<br>
Menzile irsem diyen bilürsin hazin hazin<br><br>

Bu yol yavlak uzakdur dünyâ ana duzakdur<br>
Bu duzaga ugrayan komaya kılavuzın<br><br>

Ben emîn olsam diyen yâ emînlik isteyen<br>
Geçsün bu kâl ü kîlden topraga ursun yüzin<br><br>

Kim ere kullık ide ol azâbdan kurtıla<br>
Mutlak ol yarlıganur kim görürse er yüzin<br><br>

Yûnus bir haber virür işidenler şâd olur<br>
Gence ugrasam diyen izlesün eren izin<br><br>

~ Yunus Emre</p>

<p>(günümüze aktarımı)<br>
Ondan yeğrek ne vardır, kişi bile kendözün,<br>
Kendözün bilen kişi kamulardan o güzin.<br><br>

Kişi gerek çok bile, o gerek öğüt ala,<br>
Menzile ersem diyen belirsin hazin hazin.<br><br>

Bu yol yavlak uzaktır, dünya sana tuzaktır,<br>
Bu tuzağa uğrayan komaya kılavuzun.<br><br>

Ben emin olsam diyen, ya eminlik isteyen,<br>
Geçsin bu kal ve kilden, toprağa vursun yüzün.<br><br>

Kim ere kulluk ede, o azaptan kurtula,<br>
Mutlak o yarlıganır ki görürse er yüzün.<br><br>

Yunus bir haber verir, işitenler şad olur,<br>
Gence uğrasam diyen izlesin erin izin.
</p>


<h3><href=" yunus-emre-on-sekiz-bin-alemim-cumlesi-bir-icinde.html"="">ON SEKİZ BİN ALEMİM CÜMLESİ BİR İÇİNDE</href="></h3>

<p class="siir">
On sekiz bin âlem halkı cümlesi bir içinde<br>
Kimse yok birden artuk söylenür dil içinde<br><br>

Cümle bir anı birler cümle ana giderler<br>
Cümle dil anı söyler her bir menzil içinde<br><br>

Cümle göz anı gözler kimse yok nişân virür<br>
Gören kim görmeyen kim kalduk müşkil içinde<br><br>

Kim göre anı ıyân kim diye nakş u nişân<br>
Sözi Len terânî'dür Mûsâ'ya Tûr içinde<br><br>

Kimseden ayru görme her birile bile gör<br>
Cümle âlem toludur berr ile bahr içinde<br><br>

Sidretü'l-Müntehâ'dan andan içerü giden<br>
Hiç nişân eydimedi menzil-i nûr içinde<br><br>

Toksan bin kelimesi otuz bin âm u hâsı<br>
Otuz bin hâslarına otuz bin sırr içinde<br><br>

Ol durur ol gizlü söz ârif söyler dün gündüz<br>
Hiç nişân eyitmesün Hûr u Kusûr içinde<br><br>

Yûnus sen dilerisen dostı görem dirisen<br>
Iyândur görenlere işde gönül içinde<br><br>

~ Yunus Emre</p>

<p>(günümüze aktarımı)<br>
On sekiz bin alemin cümlesi bir içinde,<br>
Kimse yok birden ayrı, söylenir dil içinde.<br><br>

Cümle bir onu birler, cümle ona giderler,<br>
Cümle dil onu söyler, her bir menzil içinde .<br><br>

Cümle göz onu gözler, kimse yok nişan verir,<br>
Gören kim, gösteren kim, kaldık müşkil içinde.<br><br>

Kim göre onu ayan, kim diye nakş ve nişan,<br>
Sözü Len terani'dir Musa'ya Tur içinde.<br><br>

Kimseden ayrı görme, her bir ile bile gör,<br>
Cümle alem doludur ber ile bahr içinde.<br><br>

Sidretül Münteha'dan ondan içeri giden,<br>
Hiç nişan söylemedi menzili nur içinde.<br><br>

Doksan bin Hak kelamı, otuz bini herkes has,<br>
Otuz bini hassül has, otuz bin sır içinde.<br><br>

Oldurur o gizli söz, arif söyler dün gündüz,<br>
Hiç nişanı denmedi hur ve kusur içinde.<br><br>

Yunus sen diler isen, dostu görem der isen,<br>
Ayandır görenlere işte gönül içinde.
</p>


<h3><href=" yunus-emre-o-vakit-bir-olasin.html"="">O VAKİT BİR OLASIN</href="></h3>

<p class="siir">
Ol vaktin bir olasın ayrulıkdan kalasın<br>
Cânsuz gel bu kapuya bâkî dirlik bulasın<br><br>

Cân tuta gelürisen cânum vardur dirisen<br>
Cân şumâr iderisen küllî sagıncılasın<br><br>

Bunda ne sagınç şumâr yâ bunda kim kalur var<br>
Çün böyle düşdi sefer gerek yolda olasın<br><br>

Derdile gelmeyince dermâna irmeyesin<br>
Bir cân yolda korısan yüz bin cânı bulasın<br><br>

Kalma fânî sagınca kasd eyle bâkî gence<br>
Yüz bin cihânda bâtın hazînesin bulasın<br><br>

Dadarsan ışk dadından geçesin zâhir dînden<br>
Ayrulıgun odından ol vakit kurtulasın<br><br>

Yavı vargıl bu yolda her bir dürlü menzilde<br>
Cümle söylenen dilde gerek unıdulasın<br><br>

İy Yûnus kanı aklun gensüzin söyler dilün<br>
Pâyânı yok bu yolun sen kanda tolanasın<br><br>

~ Yunus Emre</p>

<p>(günümüze aktarımı)<br>
O vakit bir olasın, ayrılıktan kalasın,<br>
Cansız gel bu kapıya, baki dirlik bulasın.<br><br>

Can tuta gelir isen, canım vardır der isen,<br>
Can şumar eder isen, külli sağıncılasın.<br><br>

Bunda ne sağınç şumar, ya bunda kim kalır var,<br>
Çün böyle düştü sefer, gerek yolda olasın.<br><br>

Dert ile gelmeyince, dermana ermeyesin,<br>
Bir can yolda kor isen, yüz bin canı bulasın.<br><br>

Kalma fani sağınca, kasd eyle baki gence,<br>
Yüz bin cihanda batın hazinesin bulasın.<br><br>

Tadarsan aşk tadından, geçersin zahir dinden,<br>
Ayrılığın odundan, o vakit kurtulursun.<br><br>

Yavı yürü bu yolda, her bir türlü menzilde,<br>
Cümle söylenen dilde gerek unutulasın.<br><br>

Ey Yunus hani aklın, gensizin söyler dilin,<br>
Payanı yok bu yolun, sen nerde dolanasın.
</p>


<h3><href=" yunus-emre-padisahlar-padisahi-o-gani.html"="">PADİŞAHLAR PADİŞAHI O GANİ</href="></h3>

<p class="siir">
Pâdişâhlar pâdişâhı ol Ganî<br>
Emrile viribidi bize cânı<br><br>

Od u su vü topragı yili bile<br>
Anunıla bünyâd eyledi teni<br><br>

Yaratdı yitmiş iki dürlü dili<br>
Arada üstün kodı müsülmânı<br><br>

Biz müsülmân Muhammed ümmetine<br>
Hilât virdün bize dîn ü îmânı<br><br>

Cân nûrdandur nûra karışırısan<br>
Ayb eyleme sûret olursa fânî<br><br>

Zekeriyyâ agaca sıgınmagın<br>
Bıçguyıla iki dildürdün anı<br><br>

Eyyûb'un kurda yidürdün tenini<br>
Sabrıla buldı o dahı dermânı<br><br>

Yakûb'ı agladup aldun gözlerin<br>
Yûsuf'ı Mısr'un sen itdün sultânı<br><br>

Kamuya söz söyledür ibret içün<br>
Yûnus'ı da söyledür ol Sübhân'ı<br><br>

~ Yunus Emre</p>

<p>(günümüze aktarımı)<br>
Padişahlar padişahı o gani,<br>
Emir ile verdi bize bu canı.<br><br>

Ateş, su, toprak ve yel bile kattı,<br>
Harç kardı, ruh verdi oldurdu teni.<br><br>

Yarattı yetmiş iki türlü dili,<br>
Arada üstün kodu Müslümanı.<br><br>

Biz Müslüman Muhammed ümmetine,<br>
Hilat verdi bize din ve imanı.<br><br>

Can nurdandır nura karışır,<br>
Ayb eyleme suret olursa fani.<br><br>

Zekeriya ağaca sığınınca,<br>
Bıçakla ikiye dildirdin onu.<br><br>

Eyüp'ün kurda yedirdin tenini,<br>
Sabırla buldu o dahi dermanı.<br><br>

Yakup'u ağlatıp aldın gözlerin,<br>
Yûsuf'u sen ettin Mısır sultanı.<br><br>

Kamuya söz söylenir ibret için,<br>
Yunus'u da söyletir o Sübhan'ı.
</p>


<h3><href=" yunus-emre-suride-ve-seyda-kilan.html"="">ŞURİDE VE ŞEYDA KILAN</href="></h3>

<p>(günümüze aktarımı)<br>
Şuride ve şeyda kılan, aşkın cemalidir beni,<br>
Alemlere rüsva kılan, Hakk'ın cemalidir beni.<br><br>

Aklımı başımdan alan, beni sevdalara salan,<br>
Bir mürşide bende kılan, Hakk'ın cemalidir beni.<br><br>

Kaddim büküp yay eyleyen, bağrım delip nay eyleyen,<br>
İşim gücüm vay eyleyen, Hakk'ın cemalidir beni.<br><br>

Aklımı bihuş eyleyen, hem bağrımı baş eyleyen,<br>
Alemde sarhoş eyleyen, Hakk'ın cemalidir beni.<br><br>

Dil mülkünü abat eden, miskin gönüllü şad eden,<br>
Gayrı hevesle yad eden, Hakk'ın cemalidir beni.<br><br>

Gönlümü gayrıdan kesen, kendisine mahsus kılan,<br>
Aşka giriftar eyleyen, Hakk'ın cemalidir beni.<br><br>

Varlığımı elden alan, yokluk makamına salan,<br>
Aşk denizine daldıran, Hakk'ın cemalidir beni.<br><br>

Daim beni mahzun eden, dağa salıp Mecnun eden,<br>
Hem aşka mustağrak eden, Hakk'ın cemalidir beni.<br><br>

Gözlerimi giryan eden, ciğerimi büryan eden,<br>
Yunus'u sergerdan eden, Hakk'ın cemalidir beni.
</p>


<h3><href=" yunus-emre-sabahin-sinlere-vardim.html"="">SABAHIN SİNLERE VARDIM</href="></h3>

<p class="siir">
Sabâhın sinlere vardum gördüm cümle ölmiş yatur<br>
Her biri bî-çâre olup ömrin yavı kılmış yatur<br><br>

Vardum bunlarun katına bakdum ecel heybetine<br>
Niçe yigit murâdına irememiş ölmiş yatur<br><br>

Yimiş kurd kuş bunı keler niçelerün bagrın deler<br>
Şol ufacık nâ-resteler gül gibice solmış yatur<br><br>

Topraga düşmiş tenleri Hakk'a ulaşmış cânları<br>
Görmez misin sen bunları nevbet bize gelmiş yatur<br><br>

Esilmiş incü dişleri dökilmiş saru saçları<br>
Bitmiş kamu teşvişleri Hak varlıgın almış yatur<br><br>

Gitmiş gözünün karası hîç işi yokdur turası<br>
Kefen bizinün pâresi sünüge sarılmış yatur<br><br>

Yûnus âkilisen bunda mülke sûret bezemegil<br>
Mülke sûret bezeyenler kara toprak olmış yatur<br><br>

~ Yunus Emre</p>

<p>(günümüze aktarımı)<br>
Sabahın sinlere vardım, gördüm cümle ölmüş yatar,<br>
Her biri biçare olmuş, ömrün yavı kılmış yatar.<br><br>

Vardım bunların katına, baktım ecel heybetine,<br>
Nice yiğit muradına, erememiş ölmüş yatar<br><br>

Yemiş kurt, kuş bunu keler, nicelerin bağrın deler,<br>
Şu ufacık naresteler, gül gibice solmuş yatar.<br><br>

Tuzağa düşmüş tenleri, Hakk'a ulaşmış canları,<br>
Görmez misin sen bunları, sıra bize gelmiş yatar.<br><br>

Eksilmiş inci dişleri, dökülmüş sarı saçları,<br>
Bitmiş kamu teşvişleri Hak varlığın almış yatar.<br><br>

Gitmiş gözünün karası, hiç işi yoktur durası,<br>
Kefen bezinin paresi, kemiğe sarılmış yatar.<br><br>

Yunus akil isen bunda, mülke suret bezeme sen,<br>
Mülke suret bezeyenler, kara toprak olmuş yatar.
</p>


<h3><href=" yunus-emre-sabah-mezarliga-vardim.html"="">SABAH MEZARLIĞA VARDIM</href="></h3>

<p>(günümüze aktarımı)<br>
Sabah mezarlığa vardım,<br>
Baktım herkes ölmüş yatar,<br>
Her biri çaresiz olup,<br>
Ömrünü yitirmiş yatar.<br><br>

Kimi yiğit, kimi koca,<br>
Kimi vezir, kimi hoca,<br>
Gündüzleri olmuş gece,<br>
Karanlığa girmiş yatar.<br><br>

Vardım onların katına,<br>
Baktım ecel heybetine,<br>
Ne yiğitler muradına,<br>
Daha ermemiş yatar.<br><br>

Nicelerin bağrın deler,<br>
Kurtlar üstünde gezeler,<br>
Gepegencecik tazeler,<br>
Gül gibice solmuş yatar.<br><br>

Yarı kalmış tüm işleri,<br>
Dökülmüş inci dişleri,<br>
Dağılmış sırma saçları,<br>
Hep yerlere düşmüş yatar.<br><br>

Çürüyüp durur tenleri,<br>
Hakka ulaşmış canları,<br>
Görmez misin sen bunları?<br>
Nöbet bize gelmiş yatar.
</p>


<h3><href=" yunus-emre-sahha-o-asik-canina.html"="">SAHHA O AŞIK CANINA</href="></h3>

<p class="siir">
Sahhâ ol aşık canına kim dost ile visâli var<br>
Canı birdir ma'şuk ile dahı ne türlü hâli var<br><br>

Cân u gönül akl u fehim nisâr olsun ma'şûkuna<br>
Pes âşıkın ondan ayrı dahı ne mülk ü malı var<br><br>

Bu yer ü gök ü arş u ferş aşk dadı ile kaaimdir<br>
Bünyadı aşktır âşıka her bir arada eli var<br><br>

Âşıkların ne kim varı tecrîd gerektir arada<br>
Her nesneye ol hükmeder her yol içinde yolu var<br><br>

Baki dirlik, seven kişi gerek tuta aşk eteğin<br>
Aşktan artık her nesnenin değşirilir zevâli var<br><br>

Âşıklara işbu suret meselâ gökçek gibidir<br>
Yüzbin gömlek eskidirse âşıkların muhali var<br><br>

Niceler aydır Yunus'a çün kocaldın aşkı kogıl<br>
Rûzigâr oğramaz aşka aşkın ne ay u yılı var<br><br>

~ Yunus Emre</p>

<p>(günümüze aktarımı)<br>
Sahha o aşık canına, ki dost ile visali var,<br>
Canı birdir maşuk ile, dahi ne türlü hali var,<br><br>

Can, gönül, akıl ve fehim nisar olsun maşukuna,<br>
Aşığın ondan ayrı bir ne malı ne de mülkü var.<br><br>

Yeryüzü, gökyüzü ve arş aşk tadı ile kaimdir,<br>
Bünyadı aşktır aşığa, her bir arada eli var.<br><br>

Aşıkların ne ki varı, tecrit gerektir arada,<br>
Her nesneye o hükmeder, her yol içinde yolu var,<br><br>

Baki dirlik, seven kişi gerek tuta aşk eteğin,<br>
Aşktan artık her nesnenin değşirilir zevali var,<br><br>

Aşıklara işbu suret mesela gökçek gibidir,<br>
Yüzbin gömlek eskitirse aşıkların muhali var<br><br>

Niceler der ki Yunus'a; yaşlandın sen bırak aşkı,<br>
Zaman mı uğrar bu aşka, aşkın ayı yılı mı var?
</p>


<h3><href=" yunus-emre-sana-derim-ey-velî.html"="">SANA DERİM EY VELÎ</href="></h3>

<p class="siir">
Sana direm iy velî<br>
Tur irte namâzına<br>
Eger degülsen öli<br>
Tur irte namâzına<br><br>

Ezân okur müezzin<br>
Çagırur Allah adın<br>
Yıkma dînün bünyâdın<br>
Tur irte namâzına<br><br>

Agar pervâze kuşlar<br>
Tesbîh okur agaçlar<br>
Himmet alan kardaşlar<br>
Tur irte namâzına<br><br>

Namâzı kıl zikr eyle<br>
Elün götür şükr eyle<br>
Ölecegün fikr eyle<br>
Tur irte namâzına<br><br>

Namâz kıl yarak olsun<br>
Âhretde gerek olsun<br>
Sinünde çırâk olsun<br>
Tur irte namâzına<br><br>

Namâz kıl îmânıla<br>
Yatmagıl gümânıla<br>
Gidesin emânıla<br>
Tur irte namâzına<br><br>

Çıka gide cân dahı<br>
Şöyle kala ten dahı<br>
Dervîş Yûnus sen dahı<br>
Tur irte namâzına<br><br>

~ Yunus Emre</p>

<p>(günümüze aktarımı)<br>
Sana derim ey velî,<br>
Dur erte namazına,<br>
Eğer değilsen ölü,<br>
Dur erte namazına.<br><br>

Ezan okur müezzin,<br>
Çağırır Allah adın,<br>
Yıkma dinin bünyadın,<br>
Dur erte namazına.<br><br>

Ağar pervaza kuşlar,<br>
Tesbih okur ağaçlar,<br>
Himmet alan kardeşler,<br>
Dur erte namazına.<br><br>

Namazı kıl zikreyle,<br>
Elin götür şükreyle,<br>
Öleceğin fikreyle,<br>
Dur erte namazına.<br><br>

Namaz hazırlık olsun,<br>
Ahrette gerek olsun,<br>
Sinlikte çerağ olsun,<br>
Dur erte namazına.<br><br>

Namaz kıl imam ile,<br>
Yatma sen güman ile,<br>
Gidesin iman ile,<br>
Dur erte namazına.<br><br>

Çıka gide can dahi,<br>
Şöyle kala ten dahi,<br>
Derviş Yunus sen dahi,<br>
Dur erte namazına.
</p>


<h3><href=" yunus-emre-sana-ibret-gerek-ise.html"="">SANA İBRET GEREK İSE</href="></h3>

<p class="siir">
Sana ibret geregise gel göresin bu sinleri<br>
Ger taşısan eriyesin bakup göricek bunları<br><br>

Şunlar ki çokdur mâlları gör niçe oldı hâlleri<br>
Sonucı bir gönlek geymiş anun da yokdur yenleri<br><br>

Kanı mülke benüm diyen köşk ü sarây begenmeyen<br>
Şimdi bir evde yaturlar taşlar olmış üstünleri<br><br>

Bunlar eve girmeyeler zühd ü tâat kılmayalar<br>
Bu beyligi bulmayalar zîrâ geçdi devrânları<br><br>

Kanı ol şîrîn sözlüler kanı ol güneş yüzlüler<br>
Şöyle gâib olmış bular hîç belürmez nişânları<br><br>

Bunlar bir vakt begler idi kapucılar korlar idi<br>
Gel şimdi gör bilmeyesin beg kangıdur ya kulları<br><br>

Ne kapu vardur giresi ne yimek vardur yiyesi<br>
Ne ışık vardur göresi dün olmışdur gündüzleri<br><br>

Bir gün senün dahı Yûnus benven didüklerün kala<br>
Seni dahı böyle kıla nitekim kıldı bunları<br><br>

~ Yunus Emre</p>

<p>(günümüze aktarımı)<br>
Sana ibret gerek ise, gel göresin bu sinleri,<br>
Eğer taş olsan erirsin, bakıp görünce bunları.<br><br>

Şunlar ki çoktur malları, gör nice oldu halleri,<br>
Sonunda bir gömlek giymiş, onun da yoktur yenleri.<br><br>

Hani mülke benim diyen, köşk ve saray beğenmeyen,<br>
Şimdi bir evde yatarlar, taşlar olmuş üstünleri.<br><br>

Bunlar eve girmeyeler, züht ve taat kılmayalar,<br>
Bu beyliği bulmayalar, zira geçti devranları.<br><br>

Hani o şirin sözlüler, hani o güneş yüzlüler?<br>
Şöyle kayıp olmuş bunlar, hiç belirmez nişanları.<br><br>

Bunlar bir vakt beğler idi, kapıcılar korlar idi,<br>
Gel şimdi gör bilmeyesin, beğ hangidir, ya kulları?<br><br>

Ne kapı vardır giresi, ne yemek vardır yiyesi,<br>
Ne ışık vardır göresi, dün olmuştur gündüzleri.<br><br>

Bir gün senin dahi Yunus, benim dediklerin kala,<br>
Seni dahi böyle ede, nitekim etti bunları.
</p>


<h3><href=" yunus-emre-sen-bu-cihan-mulkunu.html"="">SEN BU CİHAN MÜLKÜNÜ</href="></h3>

<p class="siir">
Sen bu cihân mülkini Kâf'dan Kâf'a dutdun tut<br>
Yâ bu âlem mâlını oynayuban ütdün tut<br><br>

Sen Süleymân köşkinde taht kurup oturdun bil<br>
Dîv ü perîye düp-düz hükümler eyledün tut<br><br>

Sen Ferîdûn haznesin Nûşirevân gencile<br>
Kârûn mâlını dahı sen mâluna katdun tut<br><br>

Bu dünyâ bir lokmadur agızdadur çeynenmiş<br>
Çeynenmişi ne dutmak hâ sen anı yutdun tut<br><br>

Ömrün delim bir okdur yay içinde toptolu<br>
Tolmış oka ne turmak hâ sen anı atdun tut<br><br>

İş bu cihân mülkinden ansuzın ün iderler<br>
Ansuzını şimdi bil yaraklanup gitdün tut<br><br>

Çün denize gark oldun bogazuna geldi su<br>
Delü bigi talbınma iy bî-çâre batdun tut<br><br>

Her gâh ki nefes gelür ol kîsenden eksilür<br>
Çün kîse ortalandı sen anı düketdün tut<br><br>

İş bu ecel şerbetini elbet dadısarsın<br>
Dadışuna şek yokdur şimdi anı datdun tut<br><br>

Âhir bir gün ölürsin ölüm vardur bilürsin<br>
Kamulardan ayrılup varup sinde yatdun tut<br><br>

Yüz yıllar hoşlugıla ömrün olursa Yûnus<br>
Sonucı bir nefesdür geç andan da ötdün tut<br><br>

~ Yunus Emre</p>

<p>(günümüze aktarımı)<br>
Sen bu cihan mülkünü, Kaf'tan Kaf'a tuttun tut,<br>
Ya bu alem malını, oynayarak üttün tut.<br><br>

Sen Süleyman köşkünde taht kurup oturdun bil,<br>
Dev ve periye düpdüz hükümler eyledin tut.<br><br>

Sen Feridun haznesin Nuşirevan genc ile,<br>
Karun malını dahi sen malına kattın tut,<br><br>

Bu dünya bir lokmadır, ağzındadır çiğnenmiş,<br>
Çiğnenmişe ne tutmak, ha sen onu yuttun tut.<br><br>

Ömrün delim bir oktur, yay içinde dopdolu,<br>
Dolmuş oka ne durmak, ha sen onu attın tut.<br><br>

İşbu cihan mülkünden ansızın ün ederler,<br>
Ansızını şimdi bil hazırlanıp gittin tut.<br><br>

Çün denize gark oldun boğazına geldi su,<br>
Deli gibi talpınma, ey biçare battın tut.<br><br>

Her gah ki nefes gelir, o ki senden eksilir,<br>
Çün kise ortalandı sen onu tükettin tut.<br><br>

İşbu ecel şerbeti elbette tadacaksın,<br>
Tadışında şek yokdur şimdi onu tattın tut.<br><br>

Ahir bir gün ölürsün, ölüm vardır bilirsin,<br>
Kamulardan ayrılıp varıp sinde yattın tut.<br><br>

Yüz yıllar hoşluk ile, ömrün olursa Yunus,<br>
Sonucu bir nefesdir, geç ondan da öttün tut.
</p>


<h3><href=" yunus-emre-sen-burda-garip-mi-geldin.html"="">SEN BURDA GARİP Mİ GELDİN?</href="></h3>

<p>(günümüze aktarımı)<br>
Sen burda garip mi geldin?<br>
Niçin ağlarsın bülbül hey?<br>
Yorulup iz mi yanıldın?<br>
Niçin ağlarsın bülbül hey?<br><br>

Karlı dağlardan mı aştın?<br>
Derin ırmaklar mı geçtin?<br>
Yarinden ayrı mı düştün?<br>
Niçin ağlarsın bülbül hey?<br><br>

Hey, ne yavuz inilersin,<br>
Benim derdim yenilersin.<br>
Dostu görmek mi dilersin?<br>
Niçin ağlarsın bülbül hey?<br><br>

Evin yuvan mı yıkıldı?<br>
Namın ve arın mı kaldı?<br>
Gurbette yarin mi kaldı?<br>
Niçin ağlarsın bülbül hey?<br><br>

Gulistanlarda yaylarsın,<br>
Taze gülleri yeğlersin,<br>
Yavlak zarılık eylersin,<br>
Niçin ağlarsın bülbül hey?<br><br>

Uykudan gözüm uyandı,<br>
Uyandı kana boyandı.<br>
Yandı sol yüreğim yandı,<br>
Niçin ağlarsın bülbül hey?<br><br>

N'oldu şu Yunus'a, n'oldu?<br>
Aşkın deryasına daldı.<br>
Yine baharistan oldu,<br>
Niçin ağlarsın bülbül hey?
</p>


<h3><href=" yunus-emre-sen-canindan-gecmeden.html"="">SEN CANINDAN GEÇMEDEN</href="></h3>

<p class="siir">
Sen cânundan geçmedin cânân arzû kılursın<br>
Bilden zünnâr kesmedin îmân arzû kılursın<br><br>

Men arafe nefsehu dirsin illâ degülsin<br>
Melâikden yukarı seyrân arzû kılursın<br><br>

Tıfl-ı nev-reste gibi etegin at idinüp<br>
Ele çevgân almadın meydân arzû kılursın<br><br>

Bilimedün sen seni sadefde ne gevhersin<br>
Mısır'da sultân iken Ken'ân arzû kılursın<br><br>

Ol ezel âleminde ebedi gözlemedin<br>
Per ü bâlün bitmedin cevlân arzû kılursın<br><br>

Yitmiş yidi perde var dostunı arzûlama<br>
Yidisinden geçmedin yakîn arzû kılursın<br><br>

Otuzı gözde durur otuzı gönüldedür<br>
Onun dahı bilmedin görmek arzû kılursın<br><br>

Sen bunda işe geldün uş yine varısarsın<br>
Henüz sen kul olmadın sultân arzû kılursın<br><br>

Yûnus düşdün bu derde Eyyûb'layın sabreyle<br>
Derde katlanımazsın dermân arzû kılursın<br><br>

~ Yunus Emre</p>

<p>(günümüze aktarımı)<br>
Sen canından geçmeden, canan arzu kılarsın,<br>
Belden zünnur kesmeden, iman arzu kılarsın.<br><br>

Men arefe nefsehu, dersin illa değilsin,<br>
Melaikten yukarı, seyran arzu kılarsın.<br><br>

Tıflı nareste gibi, eteğin at edinip.<br>
Ele çevgan almadan, meydan arzu kılarsın.<br><br>

Bilemedin sen seni, sedefte ne cevhersin,<br>
Mısıra sultan iken, Kenan arzu kılarsın.<br><br>

O ezel aleminde ebedi gözlemedin,<br>
Per ve balın bitmeden cevlan arzû kılarsın.<br><br>

Yetmiş yedi perde var dostu arzulamaya,<br>
Yedisinden geçmeden yakin arzu kılarsın.<br><br>

Otuzu gözde durur, otuzu gönüldedir,<br>
Onun dahi bilmeden görmek arzu kılarsın.<br><br>

Sen bunda işe geldin uş yine varısarsın,<br>
Henüz sen kul olmadan sultan arzu kılarsın.<br><br>

Yûnus düştün bu derde, Eyüp gibi sabreyle,<br>
Derde katlanamazsın, derman arzu kılarsın.
</p>


<h3><href=" yunus-emre-senden-gelir-cevri-cefa.html"="">SENDEN GELİR CEVRİ CEFA</href="></h3>

<p class="siir">
Senden gelür cevr ü cefâ ben âh u vâh itmeyeyüm<br>
Düşmişem ışkun odına yanup niçe dütmiyeyüm<br><br>

Uş yürüyem yana yana top cigerüm döndi kana<br>
Işkundan oldum dîvâne niçe zârı kılmayayum<br><br>

Senün ışkun denizine düşübeni gark olayum<br>
Kimsenem yok elüm ala koma beni batmayayum<br><br>

Sekiz Uçmagun Hûrîsi gelürise bir araya<br>
Sana ümmet olmayanı ben anlara katmayayum<br><br>

Yûnus Emre sen bu sözi yüz bin dirisen az-ola<br>
İşidenler âşık ola iñende uzatmayayum<br><br>

~ Yunus Emre</p>

<p>(günümüze aktarımı)<br>
Senden gelir cevri cefa, ben ah ve vah etmeyeyim,<br>
Düşmüşüm aşkın oduna, yanıp nice tütmeyeyim.<br><br>

Uş yürürüm yana yana, top ciğerim döndü kana,<br>
Aşkından oldum divane, nice zarı kılmayayım.<br><br>

Senin aşkın denizine düşüp ben gark olayım,<br>
Kimsenem yok elim ala, koma beni batmayım.<br><br>

Sekiz uçmağın hurisi gelir ise bir araya,<br>
Sana ümmet olmayanı ben onlara katmayayım.<br><br>

~ Yunus Emre sen bu sözü yüz bin der isen az ola,<br>
İşitenler âşık ola, fazla da uzatmayayım.
</p>


<h3><href=" yunus-emre-sen-dunyaya-benim-derdin.html"="">SEN DÜNYAYA BENİM DERDİN</href="></h3>

<p>(günümüze aktarımı)<br>
Sen dünyaya benim derdin, senden o kalmış ola mı?<br>
Sen dünyayı dost sanırdın, sana yüz vermiş ola mı?<br><br>

Derlerdi inanmaz idin, hiç ölürüm sanmaz idin,<br>
Ecel kurdu senin dahi, boynunu burmuş ola mı?<br><br>

Yetmiş ömrün ahir olmuş, nazik tenin leke olmuş,<br>
Gözlerin göğü sararmış, benzin de solmuş ola mı?<br><br>

Fani dünyanın beyleri, giyerler türlü donları,<br>
Yatmışlar kara toprağa, gözleri dolmuş ola mı?<br><br>

~ Yunus Emre'm şerh eylemiş, vefasız dünya halinden,<br>
Gönül gözü yaraların evliya silmiş ola mı?
</p>


<h3><href=" yunus-emre-seni-haktan-yigani.html"="">SENİ HAK'TAN YIĞANI</href="></h3>

<p class="siir">
Seni Hak'dan yığanı her neyise vir gider<br>
Ne beslersin bu teni sinde kurd kuş yir gider<br><br>

Ölene bak gözün aç dökülür sakal u saç<br>
Ilan çıyan gelür aç yiyüp içüp sir gider<br><br>

Bize bizden ulular igen eyü hulular<br>
Şol eyü amellüler haber şöyle dir gider<br><br>

Çekgil harâmdan elün kesgil gaybetden dilün<br>
Azrâîl el irmedin bu dükkânı dir gider<br><br>

Ecel irer kurur baş tiz dükenür uzun yaş<br>
Düpdüz olur tag u taş gök dürilür yir gider<br><br>

Çün cân agdı Hazret'e yarak it âhirete<br>
Tanla turan tâate Tanr'evine ir gider<br><br>

Miskin Yûnus ölicek sini nûrla dolıcak<br>
Îmân yoldaş olıcak âhirete şîr gider<br><br>

~ Yunus Emre</p>

<p>(günümüze aktarımı)<br>
Seni Hak'tan yığanı, her ney ise ver gider,<br>
Ne beslersin bu teni, sinde kurt kuş yer gider.<br><br>

Ölene bak gözün aç, dökülür sakal ve saç,<br>
Yılan çiyan gelir aç, yiyip içip sır gider.<br><br>

Bize bizden ulular, inen iyi hulular,<br>
Şu iyi amelliler, haber şöyle der gider.<br><br>

Çek haramdan elini, kes gıybetten dilini,<br>
Azrail el ermeden, bu dükkanı der gider.<br><br>

Ecel erer kurur baş, tez tükenir uzun yaş,<br>
Dümdüz olur dağ ve taş, gök dürülür, yer gider.<br><br>

Can uçmadan Hazret'e, hazırlan ahirete,<br>
Tanla duran taate, Hak evine er gider.<br><br>

Miskin Yunus ölecek, sini nurla dolacak,<br>
İman yoldaş olacak, ahirete şir gider.
</p>


<h3><href=" yunus-emre-senin-ben-demekligin.html"="">SENİN BEN DEMEKLİĞİN</href="></h3>

<p class="siir">
Senün ben dimekligün ma'nîde usûl degül<br>
Bir kapu kullarına şaşı bakmak yol degül<br><br>

Sen sana yararısan bu sözden tuyarısan<br>
Kancaru bakarısan dimegil sen ol degül<br><br>

Yitmiş iki milletün hem maşûkı ol durur<br>
Âşıkı maşûkından ayırmaklık fâl degül<br><br>

Küfrini atar iken îmânun urma sakın<br>
Hırs bizümle düşmândur bilişlüdür il degül<br><br>

İş bu sözden bir haber muhtasârdur muhtasâr<br>
İt bir eri ihtiyâr kahıtlıkdan bol degül<br><br>

Paşa bu kuş dilidür bunı Süleymân bilür<br>
Sana direm iy hâce bu dil tehî dil degül<br><br>

Saga sola bakmadın hoş söyler Tapduk Yûnus<br>
Ol gerçege âşıklar küllî sagdur sol degül<br><br>

~ Yunus Emre</p>

<p>(günümüze aktarımı)<br>
Senin ben demekliğin manada usul değil,<br>
Bir kapı kullarına şaşı bakmak yol değil.<br><br>

Sen sana yarar isen, bu sözden duyar isen,<br>
Nereye bakar isen, deme ki sen o değil.<br><br>

Yetmiş iki milletin hem maşuku o durur,<br>
Aşığı maşuğundan ayırmaklık fal değil.<br><br>

Küfrünü atar iken imanın vurma sakın,<br>
Hırs bizimle düşmandır, bilişlidir el değil.<br><br>

İşbu sözden bir haber muhtasardır muhtasar,<br>
Et bir eri ihtiyar kahıtlıktan bol değil.<br><br>

Paşa bu kuş dilidir, bunu Süleyman bilir,<br>
Sana derim ey hoca, bu dil tehî dil değil.<br><br>

Sağa sola bakmadan hoş söyler Tapduk Yunus,<br>
O gerçeğe âşıklar küllî sağdır sol değil.
</p>


<h3><href=" yunus-emre-seninle-birligim.html"="">SENİNLE BİRLİĞİM</href="></h3>

<p class="siir">
Senünle birligüm senden ırılmaz<br>
Hayât senünledür sensüz dirilmez<br><br>

Gözüm içinde sensin bile bakan<br>
Eger sen bakmasan yolum görinmez<br><br>

Benüm münâcâtum senden yanadur<br>
Sana varur yolum sensüz varılmaz<br><br>

Ben beni senden ayru kanda bulam<br>
Ki sensüz Hak nefes ömrüm sürilmez<br><br>

Varlıgum sendendür ben bir âletven<br>
Sun ıssı sunmasa âlet kurılmaz<br><br>

Âlet ü hareket kamu senündür<br>
Anunçün işüne kimse karılmaz<br><br>

Sefer kılsam bana yoldaş olursın<br>
Karâr itsem yine sensüz turılmaz<br><br>

Birligünden öte hîç şerîkün yok<br>
Kim noksân irgüre hükmün yoyılmaz<br><br>

Âlem halkı zebûn emrün içinde<br>
Kimdür ki kullıga boynı burılmaz<br><br>

Bu ben ben didügüm eger ben isem<br>
Bu benligüm bana niçün virilmez<br><br>

Yârânlar saladur kapı açukdur<br>
Bu kapuya gelen mahrûm sürilmez<br><br>

Yûnus bu tevhîde gark oldı gitdi<br>
Girü gelmeklige aklı dirilmez<br><br>

~ Yunus Emre</p>

<p>(günümüze aktarımı)<br>
Seninle birliğim senden ırılmaz,<br>
Hayat seninledir sensiz dirilmez.<br><br>

Gözüm içinde sensin bile bakan,<br>
Eğer sen bakmasan yolum görünmez.<br><br>

Benim münacatım senden yanadır,<br>
Sana varır yolum, sensiz varılmaz.<br><br>

Sen ayrı, ben seni nerde bulayım?<br>
Sensiz bu hak nefes ömrüm sürülmez.<br><br>

Varlığım sendedir ben bir aletim,<br>
Sun ıssı sunmasa alet kurulmaz.<br><br>

Alet ve hareket kamu senindir,<br>
Onun çün işine kımse karılmaz.<br><br>

Sefer kılsam bana yoldaş olursun,<br>
Karar etsem yine sensiz durulmaz.<br><br>

Birlikten öteye hiç serikim yok,<br>
Kim noksan er göre hükmün yuyulmaz.<br><br>

Alem halkı zebun emrin içinde,<br>
Kimdir ki kulluğa boyun burulmaz.<br><br>

Bu ben ben dediğim eğer ben isem,<br>
Bu benliğim bana niçin verilmez?<br><br>

Yarenler saladır, kapı açıktır,<br>
Bu kapıya gelen mahrum sürülmez.<br><br>

Yunus bu tevhide gark oldu gitti,<br>
Geri gelmekliğe aklı dirilmez.
</p>


<h3><href=" yunus-emre-sen-sende-iken.html"="">SEN SENDE İKEN</href="></h3>

<p>(günümüze aktarımı)<br>
Sen sende iken menzil alınmaz,<br>
Bahri olmadan gevher bulunmaz.<br><br>

Er açtı yolu ayan eyledi,<br>
Dolunay doğdu, hergiz dolunmaz.<br><br>

Er manasından, almayan cahil,<br>
Taştandır bağrı hergiz delinmez.<br><br>

Er vurdu yare, zahmi belirmez,<br>
Yar bu yareme merhem bulunmaz.<br><br>

Mağripten maşrik erin gözüne,<br>
Ayan görüne perde olunmaz.<br><br>

Ko ikiliği, gel birliğe yet,<br>
Bir olan canlar ayrı dölenmez.<br><br>

Yunus, ver canını hak yoluna,<br>
Can vermeyince canan bulunmaz.
</p>


<h3><href=" yunus-emre-sensin-benim-canim-cani.html"="">SENSİN BENİM CANIM CANI</href="></h3>

<p class="siir">
Sensin benüm cânum cânı sensüz karârum yok durur<br>
Uçmak'da sen olmazısan va'llâh nazarum yok durur<br><br>

Baksam seni görür gözüm söylerisem sensin sözüm<br>
Seni gözetmekden dahı yigrek şikârum yok durur<br><br>

Söylerisem dilümdesin ger tek tursam gönlümdesin<br>
Gönlüm gözüm seni sever ayruk nigârum yok durur<br><br>

Çün ben beni unutmışam şöyle ki sana gitmişem<br>
Ne kâlde ne hâldeyisem bir dem karârum yok durur<br><br>

Eger beni Cercîs'leyin yitmiş kez öldürürisen<br>
Dönem girü sana varam zîrâ ki ârum yok durur<br><br>

Seni gördüm güneş gibi Cennet bana zindân gibi<br>
Cennet'üne zâhidün ko Uçmak'da arzûm yok durur<br><br>

Yûnus dahı âşık sana göster dîdârunı ana<br>
Yârüm dahı sensin benüm ayruk dîdârum yok durur<br><br>

~ Yunus Emre</p>

<p>(günümüze aktarımı)<br>
Sensin benim canım canı, sensiz kararım yok durur,<br>
Uçmak'ta sen olmaz isen, vallah nazarım yok durur.<br><br>

Baksam seni görür gözüm, söyler isem sensin sözüm,<br>
Seni gözetmekten artık, yeğrek şikarım yok durur.<br><br>

Söyler isem dilimdesin, ger tek dursam gönlümdesin,<br>
Gönlüm gözüm seni sever, ayrık nigarum yok durur.<br><br>

Ben kendimi unutmuşum, senin yoluna gitmişim,<br>
Ne kalde ne halde isem, bir dem kararım yok durur.<br><br>

Eğer beni Cercis gibi yetmiş kez öldürür isen,<br>
Dönem geri sana varam, zira ki arım yok durur.<br><br>

Seni gördüm güneş gibi, Cennet bana zindan gibi,<br>
Cennetin'e zahidler koy, Uçmak'ta arzûm yok durur.<br><br>

Yunus dahi aşık sana, göster didarını ona,<br>
Yarım dahi sensin benim, ayrık didarım yok durur.
</p>


<h3><href=" yunus-emre-sensin-bize-bizden-yakin.html"="">SENSİN BİZE BİZDEN YAKIN</href="></h3>

<p class="siir">
Sensin bize bizden yakın görünmezsin hicâb nedür<br>
Çün aybı yok görklü yüzün üzerinde nikâb nedür<br><br>

Sen eyitdün iy pâdişâh yedhillâhu limen yeşâ<br>
Şerikün yok senin i şâh suçlu kimdir azâb nedür<br><br>

Levh üzere kimdür yazan azduran kimdir yâ azan<br>
Bu işleri kimdür düzen bu suâle cevâb nedür<br><br>

Rahîm durur senün adun Rahîm'lığun bize didün<br>
Mürşidlerün muştıladı lâ taknetu hitâb nedür<br><br>

Bu işleri sen bilürsin sen virürsin sen alursın<br>
Ne kim dilersen kılursın yâ bu soru hisâb nedür<br><br>

Biz umaruz mürvetünden cümle iş senün katundan<br>
Senün o rahmetünden bu bir avuç türâb nedür<br><br>

Kün'i bir kezin söyledün her nesneyi var eyledün<br>
Yine âhir bir söz ile anı kılmak harâb nedür<br><br>

Kanı bu mülkün sultânı pes ten isen kanı cânı<br>
Bu göz görmek diler anı bu merci ü meâb nedür<br><br>

Yûnus bu göz anı görmez görenler hod haber virmez<br>
Bu menzile akıl irmez bu koduğun serâb nedür<br><br>

~ Yunus Emre</p>

<p>(günümüze aktarımı)<br>
Sensin bize bizden yakın, görünmezsin hicap nedir?<br>
Ayıbı yok görklü yüzün, üzerinde nikap nedir?<br><br>

Sen söyledin ey padişah, Yehdillahu limen yeşa,<br>
Şerikin yok senin ey şah, suçlu kimdir, azap nedir?<br><br>

Levh üzere kimdir yazan, azdıran kim, kimdir azan?<br>
Bu işleri kimdir düzen, bu suale cevap nedir?<br><br>

Rahim durur senin adın, rahimliğin bize dedin,<br>
Mürşitlerin müjdeledi, La taknatu hitap nedir?<br><br>

Bu işleri sen bilirsin, sen verirsin, sen alırsın,<br>
Ne kim dilersen kılarsın, ya bu soru hesap nedir?<br><br>

Biz umaruz mürvetinden cümle iş senin katından,<br>
Senin o çok rahmetinden bu bir avuç türap nedir?<br><br>

Kün'i bir kezin söyledin, her nesneyi var eyledin,<br>
Yine ahir bir söz ile onu kılmak harap nedir?<br><br>

Hani bu mülkün sultanı, bu ten ise hani canı?<br>
Bu göz görmek diler onu, bu merci ve meab nedir?<br><br>

Yunus bu göz onu görmez, görenler hot haber vermez,<br>
Bu menzile akıl ermez, bu koduğun serap nedir?
</p>


<h3><href=" yunus-emre-sensin-kerim-sensin-rahim.html"="">SENSİN KERİM SENSİN RAHİM</href="></h3>

<p class="siir">
Sensin Kerîm sensin Rahîm<br>
Allâh sana sundum elüm<br>
Senden artuk yokdur umum<br>
Allâh sana sundum elüm<br><br>

Ecel irdi vade yitdi<br>
Bu ömrüm kadehi toldı<br>
Kimdür ki içmedin kaldı<br>
Allâh sana sundum elüm<br><br>

Dilüm tetigi bozuldı<br>
Cânum gevdemden üzüldi<br>
Uşda gözlerüm süzüldi<br>
Allâh sana sundum elüm<br><br>

Urdılar suyum ılıdı<br>
Kavum kardaş cümle geldi<br>
Esen kalsun kavum kardaş<br>
Allâh sana sundum elüm<br><br>

Uş dikdiler kefen tonum<br>
Hazret'e gönüldi yolum<br>
Bunda kalan nemdür benüm<br>
Allâh sana sundum elüm<br><br>

Geldi salacam sarılur<br>
Dört yana sala virilür<br>
İl namâzuma dirilür<br>
Allâh sana sundum elüm<br><br>

Salacamı götürdiler<br>
Musallâya yitürdiler<br>
Görklü tekbîr getürdiler<br>
Allâh sana sundum elüm<br><br>

Götürdiler bunda üşüp<br>
İndürdiler anda şeşüp<br>
Topragum örterler eşüp<br>
Allâh sana sundum elüm<br><br>

Topraga çün düşürdiler<br>
El topraga üşürdiler<br>
Taşlarıla basdurdılar<br>
Allâh sana sundum elüm<br><br>

Uşda beni götürdiler<br>
Makbereme getürdiler<br>
Halka olup oturdılar<br>
Allâh sana sundum elüm<br><br>

Çün cenâzeden şeşdiler<br>
Üstüme toprak eşdiler<br>
Hep koyubanı kaçdılar<br>
Allâh sana sundum elüm<br><br>

Kaldum bir karanluk yirde<br>
Ayruk varımaz ol yirde<br>
Sataşdum bir aceb derde<br>
Allâh sana sundum elüm<br><br>

Ölmedi meşhed tolduhça<br>
Gündüzümüz oldı gice<br>
Bilmeyüz hâlümüz niçe<br>
Allâh sana sundum elüm<br><br>

Geldi Münker ile Nekir<br>
Her birisi sordı bir dil<br>
İlâhî sen cevâb virgil<br>
Allâh sana sundum elüm<br><br>

Aldı beni ince yola<br>
İltdi Sırât köprüsine<br>
Amelüme yok mededüm<br>
Allâh sana sundum elüm<br><br>

Yidi Tamu sekiz Uçmak<br>
Her birinün vardur yolı<br>
Her bir yolda yüz bin çârsû<br>
Allâh sana sundum elüm<br><br>

Halâyıklar melâikler<br>
Ger esrükler ger ayuklar<br>
Sahha size uyanıklar<br>
Allâh sana sundum elüm<br><br>

Görün aceb oldı zamân<br>
Gönülden eylenüz figân<br>
Ölür çün anadan togan<br>
Allâh sana sundum elüm<br><br>

Yûnus tap uzat bu sözi<br>
Allâh'una dutgıl yüzi<br>
Dîdârdan ayırma bizi<br>
Allâh sana sundum elüm<br><br>

~ Yunus Emre</p>

<p>(günümüze aktarımı)<br>
Sensin kerîm, sensin rahîm,<br>
Allah sana sundum elim.<br>
Senden artık yoktur umum,<br>
Allah sana sundum elim.<br><br>

Ecel geldi vade erdi,<br>
Bu ömrüm kadehi doldu.<br>
Kimdir ki içmeden kaldı,<br>
Allah sana sundum elim.<br><br>

Dilim tetiği bozuldu,<br>
Canım gövdemden üzüldü.<br>
İşte gözlerim süzüldü<br>
Allah sana sundum elim.<br><br>

vurdular suyum ılıdı,<br>
Kavim kardaş cümle geldi.<br>
Esen kalsın kavim kardaş,<br>
Allah sana sundum elim.<br><br>

Tez biçildi kefen donum,<br>
Ahrete yöneldi yolum.<br>
Aceb nice ola halim?<br>
Allah sana sundum elim.<br><br>

Geldi salacam sarılır,<br>
Dört yana sala verilir.<br>
İl namazıma derilir,<br>
Allah sana sundum elim.<br><br>

Salacamı götürdüler,<br>
Musallaya yatırdılar,<br>
Görklü tekbir getirdiler,<br>
Allah sana sundum elim.<br><br>

Götürdüler bunda üşüp,<br>
İndirdiler anda şeşip,<br>
Toprağım örterler eşip,<br>
Allah sana sundum elim.<br><br>

Çün toprağa düşürdüler,<br>
Toprağa el üşürdüler,<br>
Taşlar ile bastırdılar,<br>
Allah sana sundum elim.<br><br>

İşte beni götürdüler,<br>
Makbereme getirdiler,<br>
Halka olup oturdular,<br>
Allah sana sundum elim.<br><br>

Çün cenazeden şeştiler,<br>
Üstüme toprak eştiler,<br>
Sinime koyup kaçtılar,<br>
Allah sana sundum elim.<br><br>

Kaldım bir karanlık yerde,<br>
Ayrık varamaz o yerde<br>
Sataştım bir acep derde<br>
Allah sana sundum elim.<br><br>

Ölmedi meşhet doldukça,<br>
Gündüzümüz oldu gece,<br>
Bilmeyiz halimiz nice,<br>
Allah sana sundum elim.<br><br>

Geldi Münker ile Nekir,<br>
Her birisi sordu bir dil,<br>
İlahi sen cevap vergil,<br>
Allah sana sundum elim.<br><br>

Aldı beni ince yola,<br>
İltdi Sırat köprüsüne,<br>
Amelime yok mededim,<br>
Allah sana sundum elim.<br><br>

Yedi Tamu, sekiz Uçmak,<br>
Her birinin vardır yolu.<br>
Her bir yolda yüz bin çarsu,<br>
Allah sana sundum elim.<br><br>

Halayıklar, melaikler,<br>
Ger esrikler, ger ayıklar,<br>
Sahha size uyanıklar,<br>
Allah sana sundum elim.<br><br>

Görün acep oldu zaman,<br>
Gönülden eyleriz figan.<br>
Ölür çün anadan doğan,<br>
Allah sana sundum elim.<br><br>

Yunus, uzatma bu sözü,<br>
Allah'ına tut hep yüzü.<br>
Didardan ayırma bizi,<br>
Allah sana sundum elim.
</p>


<h3><href=" yunus-emre-sensiz-yola-girer-isem.html"="">SENSİZ YOLA GİRER İSEM</href="></h3>

<p class="siir">
Sensüz yola girürisem çârem yok adım atmaga<br>
Gevdemde kuvvetüm sensin başum götürüp gitmege<br><br>

Gönlüm canum aklum bilüm senün ile karâr ider<br>
Pervâz ururlar dem-be-dem uçuban dosta gitmege<br><br>

Kendüliginden geçeni togan ider ma'şûk anı<br>
Ördek ü keklige salar sürü idüben tutmaga<br><br>

Âşık mı diyem ben ana Tanrı'nun uçmagın seve<br>
Uçmak dahı tuzagımış mü'min cânların tutmaga<br><br>

Ganî Cebbâr ışk erine bin Hamza'ca kuvvet virür<br>
Tagları yirinden ırar yol eyler dosta gitmege<br><br>

Yüz bin Ferhâd külüng almış kazar taglar bünyâdını<br>
Kayalar kesüp yol eyler Âb-ı Hayât akıtmaga<br><br>

Âb-ı Hayât'un çeşmesi âşıklarun visâlidür<br>
Kadehi tolu yüridür susamışları yakmaga<br><br>

Âşık kişi miskîn olur yol içinde teslîm olur<br>
Kim n'iderse boyun bura çâre yok gönül yıkmaga<br><br>

Yidi veyil Tamu'sını kül eyler âşıklar âhı<br>
Kasd ider sekiz uçmagı nûr ide nûra katmaga<br><br>

Bildük gelenler geçdiler gördük konanlar göçdiler<br>
Işk şarâbın içen cânlar uymaz göçmege konmaga<br><br>

Tutulmadı Yûnus cânı geçdi Tamu'dan Uçmak'dan<br>
Yola düşüp dosta gider gine aslın ulaşmaga<br><br>

~ Yunus Emre</p>

<p>(günümüze aktarımı)<br>
Sensiz yola girer isem, çarem yok adım atmaya,<br>
Gövdemde kuvvetim sensin, başım götürüp gitmeye.<br><br>

Gönlüm, canım, usum, bilim senin ile karar eder,<br>
Pervaz vururlar dembedem uçarak dosta gitmeye.<br><br>

Kendiliğinden geçeni doğan eder maşuk onu,<br>
Ördek ve kekliğe salar sürü ederek tutmaya.<br><br>

Aşık mı diyem ben ona, Tanrı'ın uçmağını seve,<br>
Uçmak dahi tuzak imiş, mümin canları tutmaya.<br><br>

Gani Cebbar aşk erine, bin Hamza'ca kuvvet verir,<br>
Dağları yerinden ırar, yol eyler dosta gitmeye.<br><br>

Yüz bin Ferhat külüng almış, kazar dağlar bünyadını,<br>
Kayalar kesip yol eyler abıhayat akıtmaya.<br><br>

Abıhayatın çeşmesi aşıkların visalidir,<br>
Kadehi dolu yürütür susamışları yakmaya.<br><br>

Aşık kişi miskin olur, yol içinde teslim olur,<br>
Her ne derse boyun bura, çare yok gönül yıkmaya.<br><br>

Yedi veyil Tamu'sunu kül eyler aşıklar ahı,<br>
Kasdeder sekiz uçmağı, nur edip nura katmaya.<br><br>

Bildik gelenler geçtiler, gördük konanlar göçtüler,<br>
Aşk şarabın içen canlar, uymaz göçmeye, konmaya.<br><br>

Tutulmadı Yunus canı, geçti Tamu'dan Uçmak'tan,<br>
Yola düşüp dosta gider, yine aslın ulaşmaya.
</p>


<h3><href=" yunus-emre-severim-ben-seni-candan-iceri.html"="">SEVERİM BEN SENİ CANDAN İÇERİ</href="></h3>

<p class="siir">
Severem ben seni cândan içerü<br>
Yolum ötmez bu erkândan içerü<br><br>

Nere varurısam gönlüm tolusın<br>
Seni kanda koyam bundan içerü<br><br>

Beni sorman bana bende degülem<br>
Sûretüm boş gezer tondan içerü<br><br>

Beni benden alana irmez elüm<br>
Kadem kim basa sultândan içerü<br><br>

Tecellîden nasîb irdi kimine<br>
Kiminün maksûdı bundan içerü<br><br>

Kime dokundısa ol dost nazarı<br>
Anun şulesi var günden içerü<br><br>

Senün ışkun beni bende alupdur<br>
Ne şîrîn derd bu dermândan içerü<br><br>

Şerîat-Tarîkat yoldur varana<br>
Hakîkat-Marifet andan içerü<br><br>

Süleymân kuş dili bilür didiler<br>
Süleymân var Süleymân'dan içerü<br><br>

Sülûk seyir iden ışkun erine<br>
Niçe mezheb olur dînden içerü<br><br>

Dînin terk idenün küfürdür işi<br>
Bu ne küfürdür îmândan içerü<br><br>

O bir dilber durur hîç yok nişânı<br>
Nişân olur mı nişândan içerü<br><br>

Meger Yûnus gözi tuş oldı dosta<br>
Ki kaldı kapuda andan içerü<br><br>

~ Yunus Emre</p>

<p>(günümüze aktarımı)<br>
Severim ben seni candan içeri,<br>
Yolum ötmez bu erkandan içeri.<br><br>

Nere varır isem gönlüm dolusun,<br>
Seni nerde koyam bundan içeri.<br><br>

Beni sorman bana, bende değilim,<br>
Suretim boş gezer dondan içeri.<br><br>

Beni benden alana ermez elim,<br>
Kadem kim basa sultandan içeri.<br><br>

Tecellîden nasip erdi kimine,<br>
Kiminin maksudu bundan içeri.<br><br>

Kime dokunduysa o dost nazarı,<br>
Onun şulesi var günden içeri.<br><br>

Senin aşkın beni benden almışken,<br>
Ne şirin dert bu dermandan içeri.<br><br>

Şeriat, tarikat yoldur varana<br>
Hakikat, marifet ondan içeri<br><br>

Süleyman kuş dilin bilir dediler<br>
Süleyman var Süleyman'dan içeri<br><br>

Sülûk seyir eden aşkın erine,<br>
Nice mezhep olur dinden içeri.<br><br>

Dinin terkedenin küfürdür işi<br>
Bu ne küfürdür imandan içeri<br><br>

O bir dilberdir ki, yoktur nişani,<br>
Nişan olur mu nişandan içeri.<br><br>

Meğer Yunus gözü tuş oldu dosta,<br>
Ki kaldı kapıda ondan içeri.
</p>


<h3><href=" yunus-emre-sordum-sari-cicege.html"="">SORDUM SARI ÇİÇEĞE</href="></h3>

<p>(günümüze aktarımı)<br>
Sordum sarı çiçeğe,<br>
Benzin neden sarıdır?<br>
Çiçek der ki; ey derviş,<br>
Ahım dağlar eritir.<br><br>

Yine sordum çiçeğe,<br>
Sizde ölüm var mıdır?<br>
Çiçek der ki; ey derviş,<br>
Ölümsüz yer var mıdır?<br><br>

Yine sordum çiçeğe,<br>
Kışın nerde olursuz?<br>
Çiçek der ki; ey derviş,<br>
Kışın turab oluruz.<br><br>

Yine sordum çiçeğe,<br>
Tamuya girer misiz?<br>
Çiçek der ki; ey derviş,<br>
O münkirler yeridir.<br><br>

Yine sordum çiçeğe,<br>
Uçmağa girer misiz?<br>
Çiçek der ki; ey derviş,<br>
Uçmak adem şehridir.<br><br>

Yine sordum çiçeğe,<br>
Gül sizin neniz olur?<br>
Çiçek der ki; ey derviş,<br>
Gül Muhammed teridir.<br><br>

Yine sordum çiçeğe,<br>
Ademi bilir misiz?<br>
Çiçek der ki; ey derviş,<br>
Adem binde biridir.<br><br>

Yine sordum çiçeğe,<br>
Kırklar'ı bilir misiz?<br>
Çiçek der ki; ey derviş,<br>
Kırklar Allah yâridir.<br><br>

Yine sordum çiçeğe,<br>
Rengi nerden alırsız?<br>
Çiçek der ki; ey derviş,<br>
Ay ile gün nurudur.<br><br>

Yine sordum çiçeğe,<br>
Boynun neden eğridir?<br>
Çiçek der ki; ey derviş,<br>
Kalbim Hakk'a doğrudur<br><br>

Yine sordum çiçeğe,<br>
Anan, atan var mıdır?<br>
Çiçek der ki; ey derviş,<br>
Bu ne aceb sorudur.<br><br>

Yine sordum çiçeğe,<br>
Sen Kabe'yi gördün mü?<br>
Çiçek der ki; ey derviş,<br>
Kabe Allah evidir.<br><br>

Yine sordum çiçeğe,<br>
Bahçene girsem n'ola?<br>
Çiçek der ki; ey derviş,<br>
Kokla beni, geri dur.<br><br>

Yine sordum çiçeğe,<br>
Sen Sırat'ı gördün mü?<br>
Çiçek der ki; ey derviş,<br>
O cümlenin yoludur.<br><br>

Yine sordum çiçeğe,<br>
Gözün niçin yaşlıdır?<br>
Çiçek der ki; ey derviş,<br>
Bağırcığım başlıdır.<br><br>

Yine sordum çiçeğe,<br>
Yunus'u bilir misin?<br>
Çiçek der ki; ey derviş,<br>
Yunus Kırklar yâridir.
</p>


<h3><href=" yunus-emre-sofuyum-halk-icinde.html"="">SOFUYUM HALK İÇİNDE</href="></h3>

<p class="siir">
Sûfîyem halk içinde tesbîh elümden gitmez<br>
Dilüm ma'rifet söyler gönlüm hîç kabûl itmez<br><br>

Boynumda icâzetüm riyâyıla tâ'atüm<br>
Endîşem ayruk yirde gözüm yolı gözetmez<br><br>

Söylerem marifeti sâlûslanuram katı<br>
Miskînlige dönmege gönlümden kibir gitmez<br><br>

Hoş dervîşem sabrum yok dilümde inkârum çok<br>
Kulagumdan gireni hergiz içüm işitmez<br><br>

Âlem çırâkdur sadır gönlüm bunı gözedür<br>
N'ideyüm Hak korkusı hergiz içümden gitmez<br><br>

Görenler elüm öper tâc u hırkama bakar<br>
Şöyle sanurlar beni zerrece günâh itmez<br><br>

Taşumda ibâdetüm sohbetüm hoş tâatüm<br>
İç bâzâra gelicek bin yıllık ayyâr itmez<br><br>

Görenler velî sanur selâm virür utanur<br>
Anca iş koyarıdum el irüben güç yitmez<br><br>

Taşum dervîş içüm boş dilüm tatlu sözüm hoş<br>
İllâ ben itdügümi dînin degşüren itmez<br><br>

Yûnus eksükligüni Allah'una arz eyle<br>
Anun keremi çokdur sen itdügün ol itmez<br><br>

~ Yunus Emre</p>

<p>(günümüze aktarımı)<br>
Sofuyum halk içinde, tespih elimden gitmez,<br>
Dilim marifet söyler, gönlüm hiç kabul etmez.<br><br>

Boynumda icazetim, riya ile taatim.<br>
Edişem ayrık yerde, gözüm yolu gözetmez.<br><br>

Söylerim marifeti, saluslanırım kati,<br>
Miskinliğe dönmeğe, gönlümden kibir gitmez.<br><br>

Hoş dervişim sabrım yok, dilimde inkarım çok,<br>
Kulağımdan gireni, hergiz içim işitmez.<br><br>

Alem çırakdır sadır, gönlüm bunu gözetir,<br>
N'ideyim Hak korkusu asla içimden gitmez.<br><br>

Görenler elim öper, tac ve hırkama bakar.<br>
Şöyle sanırlar beni, zerrece günah etmez.<br><br>

Dışımda ibadetim, sohbetim hoş taatim.<br>
İç pazara gelince, bin yıllık ayyar etmez.<br><br>

Görenler veli sanır, selam verir utanır,<br>
Anca iş koparaydım, elim ermez, güç yetmez.<br><br>

Dışım derviş, içim boş, dilim tatlı, sözüm hoş,<br>
İlla ben ettiğimi, dinin değşiren etmez.<br><br>

Yunus, eksikliğini Allah'ına arz eyle,<br>
Onun keremi çoktur, sen ettiğin o etmez.
</p>


<h3><href=" yunus-emre-suretten-gel-sifata.html"="">SURETTEN GEL SIFATA</href="></h3>

<p class="siir">
Sûretden gel sıfata yolda safâ bulasın<br>
Hayâllerde kalmagıl yoldan mahrûm kalasın<br><br>

Bu yolda acâib çok sen acâib anlama<br>
Acâib anda ola dost yüzini göresin<br><br>

Işk kuşagın kuşangıl dostun yolını vargıl<br>
Mücâhede çekersen müşâhade idesin<br><br>

Bundan ışkun şehrine üç yüz deniz geçerler<br>
Üç yüz deniz geçüben yidi Tamu bulasın<br><br>

Yidi Tamu'da yangıl her birinde kül olgıl<br>
Vücûdun anda kogıl ayruk vücûd bulasın<br><br>

Hakîkatdür Hak şârı yididür kapuları<br>
Dergâhında yüz dürlü gerek kudret göresin<br><br>

Evvelki kapusında bir kişi durur anda<br>
Sana eydür teslîm ol gel miskînlik bulasın<br><br>

İkinci kapusında iki arslan vardur anda<br>
Niçeleri korkutmış olmasın kim korkasın<br><br>

Üçüncü kapusında üç evren vardur anda<br>
Sana hamle iderler olmasun kim dönesin<br><br>

Dördünci kapusında dört pîrler vardur anda<br>
Bu söz sana rumûzdur gör kim delîl bulasın<br><br>

Beşinci kapusında biş ruhbân vardur anda<br>
Dürlü metâlar satar olmasun kim alasın<br><br>

Altıncı kapusında bir Hûr oturur anda<br>
Sana eydür gel berü olmasun kim varasın<br><br>

Çün kim anda varasın ol Hûrîyi alasın<br>
Bir vâyeden ötürü yoldan mahrûm kalasın<br><br>

Yidinci kapusında yidiler otrur anda<br>
Sana kurtuldun dirler gir dost yüzin göresin<br><br>

Çün içerü giresin dost yüzini göresin<br>
Ene'l-Hak şerbetini dost elinden içesin<br><br>

Şu didügüm keleci vücûddan taşra degül<br>
Tefekkür kılurısan cümle sende bulasın<br><br>

Yûnus işbu sözleri Hak varlıgından eydür<br>
İsterisen kânını miskînlerde bulasın<br><br>

~ Yunus Emre</p>

<p>(günümüze aktarımı)<br>
Suretten gel sıfata, yolda sefa bulasın,<br>
Hayallerde kalmayıp, yoldan mahrum kalasın.<br><br>

Bu yolda acaba çok, sen acebe aldanma,<br>
Acep orda dost ola dost yüzünü göresin.<br><br>

Aşk kuşağın kuşanıp, dost yoluna varasın,<br>
Mücahede çekersen müşahede edesin.<br><br>

Burdan aşkın şehrine üç yüz deniz geçerler,<br>
Üç yüz deniz geçerek yedi tamu bulasın.<br><br>

Yedi tamuda yanıp, her birinde kül olup,<br>
Tenini orda koyup, ayrık bir ten bulasın.<br><br>

Hakikattır Hak şarı, yedidir kapıları,<br>
Dergahında yüz türlü gerek kudret göresin.<br><br>

Evvelki kapısında bir kişi durur orda,<br>
Sana der ki; teslim ol, gel miskinlik bulasın.<br><br>

İkinci kapısında iki arslan var orda,<br>
Niceleri korkutmuş, olmasın ki korkasın.<br><br>

Üçüncü kapısında üç dev yılan var orda,<br>
Sana hamle ederler, olmasın ki dönesin.<br><br>

Dördüncü kapısında dört pirler vardır orda,<br>
Bu söz sana rumuzdur, gör ki delil bulasın.<br><br>

Beşinci kapısında beş ruhban vardır orda,<br>
Türlü mallar satarlar, olmasın ki alasın.<br><br>

Altıncı kapısında bir hûr oturur orda,<br>
Sana der ki; gel beri, olmaya ki varasın.<br><br>

Çünkü orda varasın, o huriyi alasın,<br>
Bir faydadan ötürü yoldan mahrum kalasın.<br><br>

Yedinci kapısında yediler otrur orda,<br>
Sana kurtuldun derler, gir dost yüzün göresin.<br><br>

Çün içeri giresin, dost yüzünü göresin,<br>
"Enel Hak" şerbetini dost elinden içesin.<br><br>

Şu dediğim sözlerim vücuttan taşra değil,<br>
Tefekkür kılar isen cümle sen de bulasın.<br><br>

Yunus işbu sözleri Hak varlığından söyler,<br>
İster isen kanını miskinlikte bulasın.
</p>


<h3><href=" yunus-emre-soylememek-harcisi.html"="">SÖYLEMEMEK HARCISI</href="></h3>

<p class="siir">
Söylememek harcısı söylemegün hâsıdur<br>
Söylemeklik harcısı gönüllerün pâsıdur<br><br>

Bu gönüller pâsını yuyuban gidermege<br>
Şol sözi söylegil kim sözün hülâsasıdur<br><br>

Sözi togrı diyene Kuli'l-Hak didi Çalap<br>
Bunda yalan söyleyen yarın utanasıdur<br><br>

Yitmiş iki millete birligile bakmayan<br>
Şer'ile evliyâsa hakîkatde âsîdür<br><br>

Şer'ile hakîkatün vasfını eydem sana<br>
Şerî'at bir gemidür hakîkat deryâsıdur<br><br>

Niçe ki muhkemise tahtaları geminün<br>
Mevc urıcagaz deniz anı uşanasıdur<br><br>

Şûrîde olanlarun bî-nihâyet dünyâda<br>
Akl u gönül fehm ü cân fikir anun nesidür<br><br>

Biz tâliblerüz her dem ışk sebakın okuruz<br>
Tanrı virür sebakı ışk hod müderrisidür<br><br>

Bundan içerü haber işit eydeyin iy yâr<br>
Hakîkatün kâfiri şer'ün evliyâsıdur<br><br>

Geyiklü Baba bize bir kez nazar kılaldan<br>
Hâsıl oldı Yûnus'a her ne ki vâyesidür<br><br>

~ Yunus Emre</p>

<p>(günümüze aktarımı)<br>
Söylememek harcısı, söylemenin hasıdır,<br>
Söylemeklik harcısı, gönüllerin pasıdır.<br><br>

Gönüllerin pasını silerek gidermeye,<br>
Güzel bir söz söyle ki, sözün hülasasıdır.<br><br>

Sözü doğru diyene, Kulil Hak dedi Çalap,<br>
Bugün yalan söyleyen, yarın utanasıdır.<br><br>

Yetmiş iki millete birlik ile bakmayan,<br>
Şer'le evliya ise hakikatte asidir.<br><br>

Şer ile hakikatin vasfını desem sana,<br>
Şeriaat bir gemidir, hakikat deryasıdır.<br><br>

Nice ki sağlam ise geminin tahtaları,<br>
Dalga vururken deniz onun dayanmasıdır.<br><br>

Şuride olanların nihayetsiz dünyada<br>
Akıl, gönül, fehim, can, fikir onun nesidir.<br><br>

Biz talipleriz her dem, aşk kitabın okuruz,<br>
Tanrı verir kitabı, aşk hot medresesidir.<br><br>

Bundan içeri haber işit diyeyim ey yar,<br>
Hakikatin kafiri şer'in evliyasıdır.<br><br>

Geyikli Baba bize bir kez nazar kılaldan,<br>
Hasıl oldu Yunus'a her ne ki nasibidir.
</p>


<h3><href=" yunus-emre-tanri-icin-canim-cani.html"="">TANRI İÇİN CANIM CANI</href="></h3>

<p class="siir">
Tanrı'yiçün cânum cânı cefâyısa tapdur yiter<br>
Senün firâkundan beter azâb dahı var mı beter<br><br>

Işkun odı yüregümde yandugına âlem tanuk<br>
Kanda bir od yanarısa nişânı var dütün tüter<br><br>

Işkun çeri saldı benüm gönlüm evi iklîmine<br>
Cânumı esîr eyledün n'ider bana yagı Tatar<br><br>

Ecel salam iklîmlere vasyet kılam âşıklara<br>
Ma'şûkadan diyem sakın oynar âşık gönlin atar<br><br>

Aceb bu benüm derdüme neyiçün dermân bulınmaz<br>
Kim bulısar dermân ana kişiyi kim beri dutar<br><br>

Resmi durur sultânlarun kullar günâh eyleyicek<br>
Yâ edebler ol kulını yâ mezâda virür satar<br><br>

Yûnus şikâyet eyleme yârdan cefâ gördüm diyü<br>
Cümle âşıklar hâceti ma'şûkı katında biter<br><br>

~ Yunus Emre</p>

<p>(günümüze aktarımı)<br>
Tanrı için canım canı cefa ise tapdur yeter,<br>
Senin firakından beter azap dahi var mı beter.<br><br>

Aşkın odu yüreğimde yandığına alem tanık,<br>
Nerde bir od yanar ise nişanı var tütün tüter.<br><br>

Aşkın çeri saldı benim gönlüm evi ıklimine,<br>
Canımı esir eyledin n'ider bana yağı Tatar.<br><br>

Ecel salam iklimIere vasyet kılam aşıklara,<br>
Maşukadan diyem sakın oynar aşık gönlün atar.<br><br>

Acep bu benim derdime ne için derman bulunmaz,<br>
Kim bulacak derman ona kişiyi kim beri tutar.<br><br>

Hükmü yürür sultanların kullar günah eyleyince,<br>
Ya edebler o kulunu, ya mezada verir satar.<br><br>

Yunus şikayet eyleme yardan cefa gördüm diye<br>
Cümle aşıklar haceti maşuka katında biter
</p>


<h3><href=" yunus-emre-tastin-yine-deli-gonul.html"="">TAŞTIN YİNE DELİ GÖNÜL</href="></h3>

<p class="siir">
Taşdun yine deli gönül sular gibi çaglar mısın<br>
Akdun yine kanlu yaşum yollarumı baglar mısın<br><br>

N'idem elüm irmez yâre bulınmaz derdüme çâre<br>
Oldum ilümden âvâre beni bunda egler misin<br><br>

Yavu kıldım ben yoldaşı onulmaz bagrumun başı<br>
Gözlerümün kanlu yaşı ırmag olup çaglar mısın<br><br>

Ben toprak oldum yoluna sen aşuru gözedürsin<br>
Şu karşuma gögüs gerüp taş bagırlu taglar mısın<br><br>

Harâmî gibi yoluma arkurı inen karlu tag<br>
Ben yârümden ayru düşdüm sen yolumı baglar mısın<br><br>

Karlu taglarun başında salkım salkım olan bulut<br>
Saçun çözüp benüm içün yaşın yaşın aglar mısın<br><br>

Esridi Yûnus'un cânı yoldayım illerüm kanı<br>
Yûnus düşde gördi seni sayru mısın saglar mısın<br><br>

~ Yunus Emre</p>

<p>(günümüze aktarımı)<br>
Taştın yine deli gönül, sular gibi çağlar mısın?<br>
Aktın yine kanlı yaşım, yollarımı bağlar mısın?<br><br>

N'idem elim ermez yare, bulunmaz derdime çare.<br>
Oldum ilimden avare, beni burda eğler misin?<br><br>

Yavı kıldım ben yoldası, onulmaz bağrımın başı,<br>
Gözlerimin kanlı yaşı, ırmak olup çağlar mısın?<br><br>

Ben toprak oldum yoluna, sen aşırı gözetirsin,<br>
Şu karşıma göğüs geren, taş bağırlı dağlar mısın?<br><br>

Harami gibi yoluma, aykırı inen karlı dağ,<br>
Ben yarimden ayrı düştüm, sen yolumu bağlar mısın?<br><br>

Karlı dağların başında, salkım salkım olan bulut,<br>
Saçın çözüp benim için, yaşın yaşın ağlar mısın?<br><br>

Esridi Yunus'un canı, yoldayım illerim hani?<br>
Yunus düşte gördü seni, sayru mısın, sağlar mısın?
</p>


<h3><href=" yunus-emre-teferruc-eyleyi-vardim.html"="">TEFERRÜC EYLEYİ VARDIM</href="></h3>

<p class="siir">
Teferrüc eyleyü vardum sabâhın sinleri gördüm<br>
Karışmış kara topraga şu nâzük tenleri gördüm<br><br>

Çürimiş toprak içre ten sin içinde yatur pinhân<br>
Boşanmış tamar akmış kan batmış kefenleri gördüm<br><br>

Yıkılmış sinleri tolmış hep evleri harâb olmış<br>
Kamu endîşeden kalmış ne düşvâr hâlleri gördüm<br><br>

Yaylalar yaylamaz olmış kışlalar kışlamaz olmış<br>
Bar dutmış söylemez olmış agızda dilleri gördüm<br><br>

Kimisi zevk ü işretde kimi sâz u beşâretde<br>
Kimi belâ vü mihnetde dün olmış günleri gördüm<br><br>

Sogulmış şol kara gözler belürsüz olmış ay yüzler<br><br>

Kara topragun altında gül diren elleri gördüm<br><br>

Kimi boyun burup yatmış tenini topraga katmış<br>
Anasına küsüp gitmiş boyun buranları gördüm<br><br>

Kimi zâri kılup aglar zebânîler cânın taglar<br>
Dutuşmış sinleri oda çıkan dütünleri gördüm<br><br>

Yûnus imdi bunı gördi anı bize haber virdi<br>
Aklum şaşdı ögüm dirdi nitekim bunları gördüm<br><br>

~ Yunus Emre</p>

<p>(günümüze aktarımı)<br>
Teferrüc eyleyi vardım, sabahın sinleri gördüm,<br>
Karışmış kara toprağa, şu nazik tenleri gördüm<br><br>

Çürümüş toprak içre ten, sin içinde yatar pinhan,<br>
Boşanmış damar, akmış kan, batmış kefenleri gördüm.<br><br>

Yıkılmış sinleri dolmuş, hep evleri harap olmuş,<br>
Kamu endişeden kalmış, ne düşvar halleri gördüm.<br><br>

Yaylalar yaylamaz olmuş, kışlalar kışlamaz olmuş,<br>
Bar tutmuş söylemez olmuş, ağızda dilleri gördüm.<br><br>

Kimisi zevk ve işrette, kimi saz ve beşarette,<br>
Kimi bela ve mihnette, dün olmuş günleri gördüm.<br><br>

Soğumuş şu kara gözler, belirsiz olmuş ay yüzler,<br>
Kara toprağın altında, gül deren elleri gördüm.<br><br>

Kimi boyun burup yatmış, tenini topraga katmış,<br>
Anasına küsüp gitmiş, boyun buranları gördüm.<br><br>

Kimi zarı kılıp ağlar, zebaniler canın dağlar,<br>
Tutuşmuş sinleri oda, çıkan dumanları gördüm.<br><br>

Yunus şimdi bunu gördü, gelip bize haber verdi,<br>
Aklım şaştı ögüm durdu, netekim bunları gördüm.
</p>


<h3><href=" yunus-emre-tehi-gormen-siz-beni.html"="">TEHİ GÖRMEN SİZ BENİ</href="></h3>

<p class="siir">
Tehî görmen siz beni dost yüzin görüp geldüm<br>
Bâkî devrân-rûzigâr dostıla sürüp geldüm<br><br>

Ne var söylenen dilde varlık Hakk'undur kulda<br>
Varlıgum hep ol ilde ben bunda garîb geldüm<br><br>

Ben ziyânum assıya anda degişüp geldüm<br><br>

Yir ü gök yaradıldı ışkıla bünyâd oldı<br>
Topraga nazar kıldı aksurdı durup geldüm<br><br>

Gördüm yidi Tamu'sın sekiz Uçmak kamusın<br>
Korkıdan günâhumı andan sızurup geldüm<br><br>

Âdem olup turmadın nefsüm boynın burmadın<br>
Yanıldum bugday yidüm Uçmak'dan sürlüp geldüm<br><br>

Nûh oldum Tûfân içün çok dürişdim dîn içün<br>
Dînüme dönmeyeni suya gark idüp geldüm<br><br>

Yalan degüldür sözüm bak yüzüme aç gözün<br>
Dah'örtülmedi izüm uş yoldan urup geldüm<br><br>

Eyyûb oldum tenüme cefâ kıldum cânuma<br>
Çagurdum Sübhân'uma kurtlar toyurup geldüm<br><br>

Zekeryâ oldum kaçdum irdüm agaca geçdüm<br>
Kanum dört yana saçdum depem deldürüp geldüm<br><br>

Mûsâ'yla Tûr'a çıkdum bin bir kelime kıldum<br>
Bu halâyık bilsünler anda bulınup geldüm<br><br>

Îsâ oldum kudretden bahâne bir avretden<br>
İnâyet oldı Hak'dan ölü dirgürüp geldüm<br><br>

Cercîs olup basıldum Mansûr oldum asıldum<br>
Hallâc panbugı gibi bunda atılup geldüm<br><br>

Muhammed'i bir gice Hak okıdı Mirâc'a<br>
Ser-te-ser uçdan uca bile yüz sürüp geldüm<br><br>

Yalunuz Sübhân'ıdı peygamberler cânıdı<br>
Yûnus hod pinhânıdı sûret degşürüp geldüm<br><br>

~ Yunus Emre</p>

<p>(günümüze aktarımı)<br>
Tehi görmen siz beni, dost yüzün görüp geldim,<br>
Her zaman baki olan dost ile sürüp geldim.<br><br>

Ne var söylenen dilde varlık Hakk'ındır kulda,<br>
Varlığım hep o ilde, buraya garip geldim.<br><br>

Ben ziyanım assıya orda değişip geldim.<br><br>

Yerle gök yaratıldı, aşk ile bünyad oldu,<br>
Toprağa nazar kıldı, aksırdı durup geldim.<br><br>

Gördüm yedi tamusun, sekiz uçmak kamusun,<br>
Korkudan günahımı, anda sızdırıp geldim.<br><br>

Adem olup durmadan, nefsin boynun burmadan,<br>
Yanıldım buğday yedim, Uçmaktan sürgün geldim.<br><br>

Nuh oldum tufan için, çok dürüştüm din için,<br>
Dinime dönmeyeni suya gark edip geldim.<br><br>

Yalan değildir sözüm, bak yüzüme aç gözün,<br>
Dahi örtülmez izim, uş yoldan vurup geldim.<br><br>

Eyyüb oldum tenime, cefa kıldım canıma,<br>
Çağırdım Sübhan'ıma, kurtlar doyurup geldim.<br><br>

Zekerya oldum kaçtım, erdim ağaça geçtim,<br>
Kanım dört yana saçtım, tepem deldirip geldim.<br><br>

Musayla Tur'a çıktım, bin bir kelime kıldım,<br>
Bu Halayık bilsinler, anda bulunup geldim.<br><br>

İsa oldum kudretten, bahane bir avrattan,<br>
İnayet oldu Hak'tan, ölü diriltip geldim.<br><br>

Çerçiş olup basıldım, Mansur oldum asıldım,<br>
Hallac pamuğu gibi, bunda atılıp geldim.<br><br>

Muhammed'i bir gece Hak okudu Mirac'a,<br>
Serteser uçtan uca bile yüz sürüp geldim.<br><br>

Yalınız Sübhan idi, peygamberler can idi,<br>
Yunus hod pinhan idi, suret değşirip geldim.
</p>


<h3><href=" yunus-emre-tehi-gormen-kimseyi.html"="">TEHİ GÖRMEN KİMSEYİ</href="></h3>

<p class="siir">
Tehî görmen kimseyi hîç kimesne boş degül<br>
Eksükligile nazar erenlere hoş degül<br><br>

Gönlüni dervîş eyle dostıla biliş eyle<br>
Işk eri şol manîde dervîş içi boş degül<br><br>

Dervîş bilür dervîşi Hak yolına turmışı<br>
Dervîşler hümâ kuşı çaylak u baykuş degül<br><br>

Dervîşlik aslı cândan geçdi iki cihândan<br>
Haber virür sultândan bellüdür yad kuş degül<br><br>

İy Yûnus Hakk'ı bilen söylemez hergiz yalan<br>
İkilik ile gelen togrı yol bulmış degül<br><br>

~ Yunus Emre</p>

<p>(günümüze aktarımı)<br>
Tehi görmen kimseyi, hiç kimesne boş değil,<br>
Eksiklik ile nazar, erenlere hoş değil.<br><br>

Gönlünü derviş eyle, dost ile biliş eyle,<br>
Aşk eri şu manada, derviş içi boş değil.<br><br>

Derviş bilir dervişi, Hak yoluna durmuşu,<br>
Dervişler hüma kuşu, çaylak ve baykuş değil.<br><br>

Dervişlik aslı candan, geçti iki cihandan,<br>
Haber verir sultandan, bellidir yad kuş değil<br><br>

Ey Yunus, Hakk'ı bilen, söylemez hergiz yalan,<br>
İkilik ile gelen doğru yol bulmuş değil.
</p>


<h3><href=" yunus-emre-turlu-turlu-cefanin.html"="">TÜRLÜ TÜRLÜ CEFANIN</href="></h3>

<p class="siir">
Dürlü dürlü cefânun adını ışk virmişler<br>
Bu cefâya katlanan dosta halvet irmişler<br><br>

Her kim ışka irişe ışk anunla barışa<br>
Kim ışka müşteriyse cânına od urmışlar<br><br>

Her kim ışka sataşdı ol dem kaynadı taşdı<br>
Kim delü dir kim uslu dört yanında turmışlar<br><br>

Işk durur âfet belâ döndürür hâlden hâle<br>
Dost elinden piyâle hoş melâmet olmışlar<br><br>

Işkdur Yûnus'un cânı başında ser-encâmı<br>
Işka münkir âdemi bu meydândan sürmişler<br><br>

~ Yunus Emre</p>

<p>(günümüze aktarımı)<br>
Türlü türlü cefanın, adını aşk vermişler,<br>
Bu cefaya katlanan, dosta halvet ermişler.<br><br>

Her kim aşka erişe aşk onunla barışa,<br>
Kim aşka müşteriyse canına od vurmışlar.<br><br>

Her kim aşka sataştı, o dem kaynadı taşdı,<br>
Kim delidir kim uslu, dört yanında durmuşlar.<br><br>

Aşktır bu afet bela, döndürür halden hale,<br>
Dost elinden piyale hoş melamet olmuşlar.<br><br>

Aşktır Yunus'un canı, başında serencamı,<br>
Aşka münkir ademi, bu meydandan sürmüşler.
</p>


<h3><href=" yunus-emre-su-benim-seyhimi.html"="">ŞU BENİM ŞEYHİMİ</href="></h3>

<p>(günümüze aktarımı)<br>
Şu benim Şeyhimi görmeğe kim gelir?<br>
Zevk ile sefalar sürmeğe kim gelir?<br><br>

Şeyhimin illeri, uzaktır yolları,<br>
Açılmış gülleri dermeğe kim gelir?<br><br>

Şeyhimin özünü, severim sözünü,<br>
O mubarek yüzünü, görmeğe kim gelir?<br><br>

Şeyhimin ilini, sorarım evini,<br>
O sebepli elini öpmeğe kim gelir?<br><br>

Şeyhimin ilinde, asası elinde,<br>
Şeyhimin yolunda, ölmeğe kim gelir?<br><br>

Aht ile vefalar, zevk ile safalar,<br>
Bu yolda cefalar çekmeğe kim gelir?<br><br>

Şeyhimim şemine bu canım pervane,<br>
Saladır aşıklara, yanmağa kim gelir?<br><br>

Hak için malını, hep vere varını,<br>
Aşk için arını, atmağa kim gelir?<br><br>

Şehidin donunu, yumazlar kanını,<br>
Dost için canını vermeğe kim gelir?<br><br>

Ah ile göz yaşı, Yunus'un haldaşı,<br>
Zehr ile pişen aşı, yemeğe kim gelir?
</p>


<h3><href=" yunus-emre-us-gine-geldim-ben-bunda.html"="">UŞ GİNE GELDİM BEN BUNDA</href="></h3>

<p class="siir">
Uş gine geldüm ben bunda sır sözin ıyân eyleyem<br>
Bir söz ile yiri gögi cümlesin hayrân eyleyem<br><br>

Dilerisem ten eyleyem dilerisem cân eyleyem<br>
Gönlümi Tûr cânum Mûsâ ışkı Süleymân eyleyem<br><br>

Dirlik bana karşu gele ben dirligün boynın uram<br>
Ölüm eger vâcib ola cânumı kurbân eyleyem<br><br>

Îsâ ki Meryem'e varur şöyle varam ben ol Hakk'a<br>
Fazlı yolında ol Hakk'un âlemi handân eyleyem<br><br>

Azrâîl ne kişi durur kasd idebile cânuma<br>
Ben anun kasdını gine kendüye zindân eyleyem<br><br>

Yâ Cebrâîl kim ola kim hükm ide benüm âhuma<br>
Yüz bin Cebrâîl gibiyi bir demde perrân eyleyem<br><br>

Bu bizden öndin gelenler ma'nîyi pinhân didiler<br>
Ben anadan togmış gibi geldüm ki uryân eyleyem<br><br>

Yûnus senün gönlün evi Hak varlıgı toptoludur<br>
Uş geldüm ki âşıklara varlıkdan ihsân eyleyem<br><br>

~ Yunus Emre</p>

<p>(günümüze aktarımı)<br>
Uş gine geldim ben bunda, sır sözün ayan eyleyem,<br>
Bir söz ile yeri göğü cümlesin hayran eyleyem.<br><br>

Diler isem ten eyleyem, diler isem can eyleyem,<br>
Gönlümü Tur canım Musa, aşkı Süleyman eyleyem.<br><br>

Dirlik bana karşı gele, ben dirliğin boynun vuram,<br>
Ölür eğer vacip ola, canımı kurban eyleyem.<br><br>

İsa ki Meryem'e varır, şöyle varam ben o Hakk'a,<br>
Fazlı yolında o Hakk'ın alemi handan eyleyem.<br><br>

Azrail ne kişidir ki kastedebile canıma,<br>
Ben onun kastını gine kendine zindan eyleyem.<br><br>

Ya Cabrail kim ola ki, hükmede benim ahıma,<br>
Yüz bin Cebrail gibiyi bir demde perran eyleyem.<br><br>

Bu bizden önde gelenler, manayı pinhan kılanlar,<br>
Ben anadan doğmuş gibi geldim ki uryan eyleyem.<br><br>

Yunus senin gönlün evi Hak varlığı dopdoludur,<br>
İşte geldim aşıklara varlıktan ihsan eyleyem.
</p>


<h3><href=" yunus-emre-o-goz-ki-seni-gordu.html"="">O GÖZ Kİ SENİ GÖRDÜ</href="></h3>

<p class="siir">
Ol göz ki seni gördi ol niye nazar itsün<br>
Şol cân ki seni tuydı tende ne karâr itsün<br><br>

Işkuna düşen âşık derdüne yanar her dem<br>
Vaslundur ana dermân hekîm ne tîmâr itsün<br><br>

Işkun ezelî şâhum yoklukda komış varı<br>
Bu remzi duyan âşık yoklugı şikâr itsün<br><br>

Sen bir ganî sultânsun bî-hadd ü bî-pâyânsun<br>
Vasfun kaleme sıgmaz dil niçe şümâr itsün<br><br>

Bu çeşniyi tadana bu gevheri yudana<br>
Derdüne düşen câna hekîm ne tîmâr itsün<br><br>

Gerçek sana kul olan gönlini sana viren<br>
Kendüde seni bulan kancaru sefer itsün<br><br>

Bu sırrı duyan kanı key ârifise cânı<br>
Açıldı güher kânı alana haber itsün<br><br>

Bu yolda muhkem durduk nefsin boyunın urduk<br>
Sen şâha gönül virdük düşmân ne zafer itsün<br><br>

İmdi key Yûnus kalmış hazretde yüzi kara<br>
Çün nesnesi yok müflis neyile bâzâr itsün<br><br>

N'itsün bu Yûnus n'itsün bu yola niçe gitsün<br>
Gönlini sana virüp gözlerin humâr itsün<br><br>

~ Yunus Emre</p>

<p>(günümüze aktarımı)<br>
O göz ki seni gördü, o niye nazar etsin?<br>
Şu can ki seni duydu, tende ne karar etsin?<br><br>

Aşkına düşen aşık, derdine yanar her dem,<br>
Vaslındır ona derman, hekim ne tımar etsin?<br><br>

Aşkın ezeli şahım, yoklukta komuş varı,<br>
Bu remzi duyan aşık, yokluğu şikar etsin.<br><br>

Sen bir gani sultansın, hadsiz ve tükenmezsin,<br>
Vasfın kaleme sığmaz, dil nice şümar etsin.<br><br>

Bu çeşniyi tadana, bu gevheri yutana.<br>
Derdine düşen cana, hekim ne tımar etsin.<br><br>

Gerçek şaha kul olan, gönlünü sana veren,<br>
Seni kendinde bulan, nereye sefer etsin.<br><br>

Bu sırrı duyan hani, arif ise çok canı,<br>
Açıldı gevher kanı, alana haber etsin.<br><br>

Bu yolda sağlam durduk, nefsin boynunu vurduk,<br>
Sen şaha gönül verdik düşman ne zafer etsin.<br><br>

Şimdi Yunus çok kalmış, Hazrette yüzü kara,<br>
Bir nesnesi yok müflis, neyiyle ile pazar etsin?<br><br>

N'etsin bu Yunus n'etsin bu yola nice gitsin,<br>
Gönlünü sana verip gözlerin humar etsin.
</p>


<h3><href=" yunus-emre-us-yine-askin-beni-mest-ve-harap-eyledi.html"="">UŞ YİNE AŞKIN BENİ MEST VE HARAP EYLEDİ</href="></h3>

<p class="siir">
Uş yine aşkın beni mest-ü harab eyledi,<br>
Yaktı gönül evimi, bağrı kebab eyledi.<br><br>

Dal gibi büktü belim, inilerim dün-ü gün,<br>
Çekti kemende beni, ceng-ü rebâb eyledi.<br><br>

Ayıplaman yarenler benim zâr eylediğim,<br>
N'eyleyeyim, n'ideyim, hükmü Çalap eyledi.<br><br>

Göz ile görür iken derdim bilinmez idi,<br>
Bu ayrılık od'ları beni türab eyledi.<br><br>

Ger diler isen fakı, tekke edin gel Hakk'ı,<br>
Yine Yunus gibiye Tanrı hitab eyledi.<br><br>

~ Yunus Emre</p>

<p>(günümüze aktarımı)<br>
Uş yine aşkın beni mest ve harap eyledi,<br>
Yaktı gönül evimi, bağrı kebap eyledi.<br><br>

Dal gibi büktü belim, inilerim dün ve gün,<br>
Çekti kemende beni, cengi rebap eyledi.<br><br>

Ayıplaman yarenler benim ağladığımı,<br>
N'eyleyeyim, n'ideyim, hükmü Çalap eyledi.<br><br>

Göz ile görür iken derdim bilinmez idi,<br>
Bu ayrılık ateşi beni türap eyledi.<br><br>

Eğer dilersen fıkhı, tekke edin gel Hakk'ı,<br>
Yine Yunus gibiye Tanrı hitap eyledi.
</p>


<h3><href=" yunus-emre-us-yine-nazar-oldu.html"="">UŞ YİNE NAZAR OLDU</href="></h3>

<p class="siir">
Uş yine nazar oldı bu bizüm cânumuza<br>
Muhammed bünyâd urdı dîn ü îmânumuza<br><br>

Peygamberler serveri dîn diregi Muhammed<br>
Gör ne gevherler kodı bu bizüm kânumuza<br><br>

Gelün amel idelüm elümüz irer iken<br>
Ecel irer ansuzın irgürmez sanumuza<br><br>

İy dirîgâ n'idelüm bizde amel olmazsa<br>
Hışm idüp yapışalar bu kefen tonumuza<br><br>

Sorucılar geleler sorı hisâb soralar<br>
Karanu sin içinde otura yanumuza<br><br>

Ölüm Hak'dur bilürsin niçün gâfil olursın<br>
Azrâîl kasd idiser günâhlu tenümüze<br><br>

Miskîn Yûnus bu sözi kendözinden eyitmez<br>
Hak Çalap viribidi sebagın dilümüze<br><br>

~ Yunus Emre</p>

<p>(günümüze aktarımı)<br>
Uş yine nazar oldu bu bizim canımıza,<br>
Muhammed bünyad vurdu din ve imanımıza.<br><br>

Peygamberler serveri din direği Muhammed,<br>
Gör ne gevherler kodu bu bizim kanımıza.<br><br>

Gelin amel edelim elimiz erer iken,<br>
Ecel erer ansızın, ergürmez sanımıza.<br><br>

Eyvah ki ne edelim, bizde amel olmazsa,<br>
Hışmedip yapışırlar bu kefen donumuza.<br><br>

Sorucular gelirler, soru hesap sorarlar,<br>
Karanlık sin içinde oturup yanımıza.<br><br>

Ölüm haktır bilirsin, niçin gafil olursun?<br>
Azrail kastedecek günahlı tenimize.<br><br>

Miskin Yunus bu sözü kend'özünden söylemez,<br>
Hak Çalap söyletiyor sabakın dilimize.
</p>


<h3><href=" yunus-emre-vaktinize-hazir-olun.html"="">VAKTİNİZE HAZIR OLUN</href="></h3>

<p>(günümüze aktarımı)<br>
Vaktinize hazır olun,<br>
Ecel vardır, gelir bir gün.<br>
Emanettir kuşça canın,<br>
Issı vardır, alır bir gün.<br><br>

Nice bin kere kaçarsan,<br>
Yedi deryalar geçersen,<br>
Kanat çırparak uçarsan,<br>
Ecel seni bulur bir gün.<br><br>

İşbu meclise gelmeyen,<br>
Anıp nasihat almayan.<br>
Elif'ten be'yi bilmeyen,<br>
Okur kişi olur bir gün.<br><br>

Tutmaz olur tutan eller,<br>
Çürür şu söyleyen diller.<br>
Sevip kazandığın mallar,<br>
Varislere kalır bir gün.<br><br>

~ Yunus Emre'm bunu söyler,<br>
Aşkın deryasını boylar.<br>
Şu yüce köşkler, saraylar,<br>
Viran olur kalır bir gün.
</p>


<h3><href=" yunus-emre-vardim-gordum-olenleri.html"="">VARDIM GÖRDÜM ÖLENLERİ</href="></h3>

<p>(günümüze aktarımı)<br>
Vardım gördüm ölenleri,<br>
Başıma bir fena geldi.<br>
Ölüm korkusu gönlümden,<br>
Gitmiş iken yine geldi.<br><br>

Uyman uyman sizler bize,<br>
Biz neler demişiz size?<br>
Abes yerde geze geze,<br>
Bu ömrüm bir güne geldi.<br><br>

Kurdular ecel fakını,<br>
Aldayıp aldı hakını.<br>
Azrail vurdu okunu,<br>
Geçti tenden tene geldi.<br><br>

Şu miskin ademe baka,<br>
Yürürken tutulur faka.<br>
Can teslim eyledi Hakk'a,<br>
Azrail üstüne geldi.<br><br>

Uyman hey nefse uyanlar,<br>
Hakk'ın buyruğun sıyanlar,<br>
Dünyaya benim diyenler,<br>
Gördüm orda sine geldi.<br><br>

Yapış bir eteğe berke,<br>
Sen seni katara terke.<br>
Hey miskin Yunus bu mülke,<br>
Kim konup, kim göçe geldi?
</p>


<h3><href=" yunus-emre-vuslat-eri-oldun-ise.html"="">VUSLAT ERİ OLDUN İSE</href="></h3>

<p>(günümüze aktarımı)<br>
Vuslat eri oldun ise, bu dert ile firak nedir?<br>
Dostu yakın görün ise, bu baktığın ırak nedir?<br><br>

Vuslat eri olan kişi, gerek varlıktan el yuya,<br>
Ey bu yola giden kişi, bir görelim durak nedir?<br><br>

Vuslat eri oldun ise, göz hicabın bildin ise,<br>
Dostu ayan gördün ise, bu varlığı bırak nedir?<br><br>

İlim hot göz hicabıdır, dünya ahret hesabıdır,<br>
Kitap hot aşk kitabıdır, bu okunan varak nedir?<br><br>

Zinhar gözünü aça gör, nefis tuzağın seçe gör.<br>
Dost menziline geçe gör, ondan yeğrek durak nedir?<br><br>

Söylersin ki gözüm görür, bu dava manaya erir.<br>
Gündüzün gün şule verir, gece yanan çerak nedir?<br><br>

Yunus, aşikare nihan, Hak doludur iki cihan.<br>
Gelsin beri dosta giden, Hur ve kusur Burak nedir?
</p>


<h3><href=" yunus-emre-vasfi-halin.html"="">VASFI HALİN</href="></h3>

<p class="siir">
Vasf-ı hâlin eydiserem vuslat hâlin bilenlere<br>
Yidi dürlü nişân gerek hakîkate irenlere<br><br>

Bu yidisinden birisi eksük olursa olmaya<br>
Birisi eksük gerekmez bu sarp yola varanlara<br><br>

Evvel nişânı bu durur yirmeye cümle milleti<br>
Yirenler kaldı yirini yir degmedi yirenlere<br><br>

İkinci nişânı budur hîç nefsini semirtmeye<br>
Zinhâr siz andan olmanuz nefsine kul olanlara<br><br>

Üçünci nişânı budur cümle heveslerden geçe<br>
Hevesler eri yolda kor yitemez yol varanlara<br><br>

Dördünci nişânı budur dünyâdan münezzeh ola<br>
Dünyâ seni sayru eyler kul kaygusı sayrulara<br><br>

Yûnus yidi nişân didi evet üçini gizledi<br>
Anı dahı eydivirem gelüp halvet soranlara<br><br>

~ Yunus Emre</p>

<p>(günümüze aktarımı)<br>
Vasfı halin söyler isem vuslat halin bilenlere,<br>
Yedi türlü nişan gerek hakikate erenlere.<br><br>

Bu yedisinden birisi eksik olursa olmaya,<br>
Bir nesne eksik gerekmez bu sarp yola varanlara.<br><br>

Evvel nisanı budur ki; yermeye cümle milleti,<br>
Yerenler kaldı yerini, yer değmedi yerenlere.<br><br>

İkinci nişanı budur; hiç nefsini semirtmeye,<br>
Zinhar siz ondan olmanız, nefsine kul olanlara.<br><br>

Üçüncü nişanı budur; cümle heveslerden geçe,<br>
Hevesler eri yolda kor, yetemez yol varanlara.<br><br>

Dördüncü nişanı budur; dünyadan münezzeh ola,<br>
Dünya seni sayrı eyler, kul kaygısı sayrılara.<br><br>

Yunus yedi nişan dedi, evet üçünü gizledi,<br>
Onu dahi söyleyeyim gelip halvet soranlara.
</p>


<h3><href=" yunus-emre-ya-ilahi-ger-sual-etsen-bana.html"="">YA İLAHİ GER SUAL ETSEN BANA</href="></h3>

<p class="siir">
Yâ ilâhî ger su'âl itsen bana<br>
Bu durur anda cevâbum uş sana<br><br>

Ben bana zulm eyledüm itdüm günâh<br>
N'eyledüm n'itdüm sana iy pâdişâh<br><br>

Gelmedin didün hakuma kem diyü<br>
Togmadın didün âsî Âdem diyü<br><br>

Sen ezelde beni âsî yazasın<br>
Toldurasın âleme âvâzesin<br><br>

Her ne dilersen hakumda işledün<br>
Ne tuşa durdumısa sen tuşladun<br><br>

Ben mi düzdüm beni sen düzdün beni<br>
Pür ayıb niçün yaratdun yâ Ganî<br><br>

Gözüm açup gördügüm zindân içi<br>
Nefs ü hevâ pür-tolu şeytân içi<br><br>

Habs içinde ölmeyeyin diyü aç<br>
Mismil ü murdâr yidüm bir iki kaç<br><br>

Nesne mi eksildi mülkünden senün<br>
Yâ sözüm geçdi mi hükmünden senün<br><br>

Rızkun alup seni muhtâc mı kodum<br>
Yâ öyünün yiyüben aç mı kodum<br><br>

Kıl gibi köpri yaparsın geç diyü<br>
Geçüben kevser şarâbın iç diyü<br><br>

Kıl gibi Sırât'dan Âdem mi geçer<br>
Yâ üzilür yâ tayanur ya uçar<br><br>

Yine fazlundur kulunı geçüren<br>
Geçüben kevser şarâbın içüren<br><br>

Kullarun köpri yaparlar hayr içün<br>
Hayrı oldur kim geçerler seyr içün<br><br>

Pes gerek kim anda muhkem ola ol<br>
Kim görenler diyeler uş togrı yol<br><br>

Terezü kurdun günâhum tartmaga<br>
Kasd idersin beni oda atmaga<br><br>

Terâzû ana gerek bakkâl ola<br>
Ya bazirgân tâcir ü attâr ola<br><br>

Çün günâh murdârlarun murdârıdur<br>
Hazretünde yaramazlar kârıdur<br><br>

Pes niçün murdârı açup tartasın<br>
Sen gerek lutfıla anı örtesin<br><br>

Şimdi dirsin seni oda urayım<br>
Şerri bir denk artugısa göreyim<br><br>

Şerri azatmak gerekdür hayrı çok<br>
Hayrı olmayanlar oldı anda yok<br><br>

Sen basîrsin hod bilürsin hâlümi<br>
Pes ne hâcet tartasın amâlümi<br><br>

Haşâli'l-lâh senden iy Rabbü'l-enâm<br>
Sen temâşâ kılasın ben hoş yanam<br><br>

Geçmedi mi intikâmun öldürüp<br>
Çüridüp gözüme toprak toldurup<br><br>

Bir avuç topraga bunca kıyl u kâl<br>
Neye gerek iy Kerîm-i Zü'l-Celâl<br><br>

Kara kıldan çün ki agardı ak kıl<br>
Bu cihân sevdâların elden kogıl<br><br>

Çün Yûnus'dan gelmedi hergiz ziyân<br>
Sen bilürsin âşikâre vü nihân<br><br>

Olmasun bizden sana ayruk cevâb<br>
Söz budur va'llahü alem bi's-sevâb<br><br>

~ Yunus Emre</p>

<p>(günümüze aktarımı)<br>
Ya İlahi ger sual etsen bana,<br>
Anında veririm cevabım sana.<br><br>

Ben bana zulmeyledim ettim günah,<br>
N'eyledim n'ettim sana ey padişah?<br><br>

Gelmeden dedin hakıma kem diye,<br>
Doğmadan dedin asa Adem diye.<br><br>

Sen ezelde beni asi yazasın,<br>
Doldurasın aleme avazesin.<br><br>

Her ne dilersen hakkımda işledin,<br>
Ne tuşa durdum ise sen tuşladın.<br><br>

Ben mi düzdüm beni, sen düzdün beni,<br>
Pür ayıp niçin yarattın ya Gani.<br><br>

Gözüm açıp gördüğüm zindan içi,<br>
Nefs ve heva pür dolu şeytan içi.<br><br>

Haps içinde ölmeyeyim diye aç,<br>
Mismil ve murdar yedim bir iki kaç.<br><br>

Nesne eksildi mi mülkünden senin,<br>
Geçti mi hükmüm ya hükmünden senin.<br><br>

Rızkın alıp seni muhtaç mı kodum?<br>
Ya öğünün yiyerek aç mı kodum?<br><br>

Kıl gibi köprü yaparsın geç diye,<br>
Geçerken kevser şarabın iç diye.<br><br>

Kıl gibi Sırat'dan Adem mi geçer?<br>
Ya üzülür, ya dayanır, ya uçar.<br><br>

Yine fazlındır kulunu geçiren,<br>
Geçerken kevser şarabın içiren.<br><br>

Kulların köprü yaparlar hayr için,<br>
Hayrı oldur ki geçeler seyr için.<br><br>

Pes gerek ki orda sağlam ola ol,<br>
Kim görürse desin işte doğru yol.<br><br>

Terazi kurdun günahım tartmaya,<br>
Kastedersin beni oda atmaya.<br><br>

Terazi ona gerek bakkal ola,<br>
Ya bezirgan tacir ya aktar ola.<br><br>

Her günah murdarların murdarıdır,<br>
Hazretinde yaramazlar karıdır.<br><br>

Pes niçin murdarı açıp tartasın,<br>
Sen gerek lütfunla onu örtesin.<br><br>

Şimdi dersin seni oda vurayım,<br>
Şerri bir denk arttı ise göreyim.<br><br>

Şerri azaltmak gerektir hayrı çok,<br>
Hayrı olmayanlar oldu orda yok.<br><br>

Sen Basir'sin hod bilirsin halimi,<br>
Pes ne hacet tartasın amelimi.<br><br>

Haşalillah senden ey Rabbülenam,<br>
Sen temaşa kılasın ben hoş yanam.<br><br>

Geçmedi mi intikamın öldürüp,<br>
Çürütüp gözüme toprak toldurup.<br><br>

Bir avuç toprağa bunca kilükal,<br>
Neye gerek ey Kerimi Zülcelal.<br><br>

Kara kıldan çünkü ağardı ak kıl,<br>
Bu cihan sevdaların elden kogıl.<br><br>

Çün Yunus'tan gelmedi hergiz ziyan,<br>
Sen bilirsin aşikare ve nihan.<br><br>

Olmasın bizden sana ayrık cevap,<br>
Söz budur vallahi alem bissevap.
</p>


<h3><href=" yunus-emre-yalanci-dunyaya-konup-gocenler.html"="">YALANCI DÜNYAYA KONUP GÖÇENLER</href="></h3>

<p>(günümüze aktarımı)<br>
Yalancı dünyaya konup göçenler,<br>
Ne söylerler, ne bir haber verirler.<br>
Üzerinde türlü otlar bitenler,<br>
Ne söylerler, ne bir haber verirler.<br><br>

Kiminin başında biter ağaçlar,<br>
Kiminin başında sararır otlar.<br>
Kimi masum, kimi güzel yiğitler,<br>
Ne söylerler, ne bir haber verirler.<br><br>

Toprağa gark olmuş nazik tenleri,<br>
Söylemeden kalmış tatlı dilleri.<br>
Gelin duadan unutman bunları,<br>
Ne söylerler, ne bir haber verirler.<br><br>

Kimisi dördünde, kimi beşinde,<br>
Kimisinin tacı yoktur başında.<br>
Kimi altı, kimi yedi yaşında,<br>
Ne söylerler, ne bir haber verirler.<br><br>

Kimisi bezirgan, kimisi hoca,<br>
Ecel şerbetini içmek de güç a,<br>
Kimi ak sakallı, kimi pir koca,<br>
Ne söylerler, ne bir haber verirler.<br><br>

Yunus der ki: Gör takdirin işleri,<br>
Dökülmüştür kirpikleri, kaşları.<br>
Başları ucunda hece taşları,<br>
Ne söylerler, ne bir haber verirler.
</p>


<h3><href=" yunus-emre-yalan-soyler-gormeyen.html"="">YALAN SÖYLER GÖRMEYEN</href="></h3>

<p>(günümüze aktarımı)<br>
Yalan söyler görmeyen, haberi gören bilir,<br>
Gerçek erin halini, yolda can veren bilir.<br><br>

Tatma gönülde kini, hoş tut gönül miskini,<br>
Dünya ahret ekini, ekip götüren bilir.<br><br>

Ademin toprağını dört ferişte götürdü,<br>
Suyunu neden kattı, yapıp yuğuran bilir.<br><br>

İsrafil ve Azrail, Mikail ve Cebrail,<br>
Kıyamet ne gün kopar, yarın sur vuran bilir.<br><br>

Dokuz kırkı yaşayan eylenmedi dünyada,<br>
Saati bir dem imiş, sohbeti süren bilir.<br><br>

Ölmez dirlik bulduran evliya sohbetidir,<br>
Yunus dahi bilmezse, okunan Kuran bilir.
</p>


<h3><href=" yunus-emre-yandi-yuregim-tutustu.html"="">YANDI YÜREĞİM TUTUŞTU</href="></h3>

<p class="siir">
Yandı yüregüm dutuşdı bagrum cigerüm kebâb durur<br>
Âşıklarun şerbetleri bu derdüme sebeb durur<br><br>

Bir niçeleri ışk düzer bir niçeleri ışk bozar<br>
Bir niçeler esrük gezer eyle kim var harâb durur<br><br>

Işkıla çalındı kalem ışka yesir durur âlem<br>
Âşıklar arasında Cebrâîl dahı hicâb durur<br><br>

Medreseler müderrisi okumadılar bu dersi<br>
Şöyle kaldılar âciz bilmediler ne bâb durur<br><br>

Azâzîl da'vî kıldı da'vîsi yalan oldı<br>
Yalan da'vî kılanlarun pes cezâsı azâb durur<br><br>

Ölmez bu ışk bilişleri esrük meclis serhoşları<br>
Dâ'im bunlarun işleri ceng ü şeşte rebâb durur<br><br>

Yûnus imdi miskîn olgıl hem miskînlere kul olgıl<br>
Zîra miskîn olanları arzûlayan Çalap durur<br><br>

~ Yunus Emre</p>

<p>(günümüze aktarımı)<br>
Yandı yüreğim tutuştu, bağrım ciğer kebap olur,<br>
Aşıkların şerbetleri, bu derdime sebep olur.<br><br>

Bir niceleri aşk düzer, bir niceleri aşk bozar,<br>
Bir niceler esrik gezer, öyle kim var harap olur.<br><br>

Aşk ile çalındı kalem, aşka esir olur alem,<br>
Aşıklar arasında dem, Cebrail de hicap olur.<br><br>

Medreseler müderrisi, okumadılar bu dersi,<br>
Aciz kaldılar hepisi, aşk yazan ne kitap olur?<br><br>

Şeytan davasını kıldı, davası hem yalan oldu,<br>
Yalan dava kılanların cezası hep azap olur.<br><br>

Ölmez o aşk bilişleri, esrik meclisin hoşları,<br>
Her zaman olur işleri, aşk sazları çalıp durur.<br><br>

Yunus, sen şimdi miskin ol, hem o miskinlere kul ol,<br>
Zira miskin olanları, arzulayan Çalap olur.
</p>


<h3><href=" yunus-emre-ya-rab-bu-ne-dertir.html"="">YA RAB BU NE DERTİR?</href="></h3>

<p>(günümüze aktarımı)<br>
Ya Rab bu ne derttir, derman bulunmaz,<br>
Ya bu ne yaradır, zahmı belirmez.<br><br>

Benim garip gönlüm aşktan usanmaz,<br>
Varır aşka düşer, hiç bana dönmez.<br><br>

Döner gönlüm bana öğüt verir çok,<br>
Aşık olan gönül aşktan usanmaz.<br><br>

Aşık ki cana kaldı aşık olmaz,<br>
Canın terketmeyen maşuğu bulmaz.<br><br>

Aşk pazarıdır bu canlar satılır,<br>
Satarım canımı hiç kimse almaz.<br><br>

Aşık bir kişidir bu dünya malın,<br>
Ahıret korkusundan bir pula saymaz.<br><br>

Bu dünya o ahıretten içeri,<br>
Aşığın yeri var kimesne bilmez.<br><br>

Aşık öldü diye sala verirler,<br>
Ölen hayvan olur, aşıklar ölmez.<br><br>

Beyim aşık isen var sen yoluna,<br>
Bunda başlar yiter kanlar sorulmaz.<br><br>

Erenler meydanı arştan uludur,<br>
Salarlar cevganı topu belirmez.<br><br>

Yunus bu tevhide gark oldu gitti,<br>
Geri gelmekliğe aklı derilmez.
</p>


<h3><href=" yunus-emre-ya-rab-nola-halim.html"="">YA RAB N'OLA HALİM?</href="></h3>

<p>(günümüze aktarımı)<br>
Ya Rab n'ola halim?<br>
Kabre vardığım gece.<br>
Eyi olmazsa amelim,<br>
Kabre vardığım gece.<br><br>

Ya Rabbena yandırma,<br>
Günahlara bandırma.<br>
Çırağım söğündürme,<br>
Kabre vardığım gece.<br><br>

Ya Rabbena hayr eyle,<br>
Muhammed'e yar eyle<br>
Kabrimizi nur eyle,<br>
Kabre vardığım gece.<br><br>

Ya Rabbena tuş eyle,<br>
İmanı yoldaş eyle.<br>
Muhammed'e eş eyle,<br>
Kabre vardığım gece.<br><br>

Ya Rabbena şaşırtma,<br>
Yüzüm üzre düşürtme.<br>
Zebaniler üşürtme,<br>
Kabre vardığım gece.<br><br>

Ya Rabbena eşimden,<br>
Eşimden yoldaşımdan.<br>
Aklı alma başımdan,<br>
Kabre vardığım gece.<br><br>

Derviş Yunus'un sözü,<br>
Kan ağlar iki gözü.<br>
Mahrum eyleme bizi,<br>
Kabre vardığım gece
</p>


<h3><href=" yunus-emre-yar-yuregim-yar.html"="">YAR YÜREĞİM YAR</href="></h3>

<p class="siir">
Yâr yüregüm yâr gör ki neler var<br>
Bu halk içinde bize güler var<br><br>

Ko gülen gülsün hak bizüm olsun<br>
Gâfil ne bilür Hakk'ı sever var<br><br>

Bu yol uzakdur menzili çokdur<br>
Geçidi yokdur derin sular var<br><br>

Girdük bu yola ışkıla bile<br>
Gurbetlik ile bizi salar var<br><br>

Her kim merdâne gelsün meydâna<br>
Kalmasun câna kimde hüner var<br><br>

Gözleri giryân cigeri püryân<br>
Olmışlar hayrân dîvâneler var<br><br>

Yûnus sen bunda meydân isteme<br>
Meydân içinde merdâneler var<br><br>

~ Yunus Emre</p>

<p>(günümüze aktarımı)<br>
Yar yüreğim yar, gör ki neler var?<br>
Bu halk içinde bize güler var.<br><br>

Ko gülen gülsün, Hak bizim olsun,<br>
Gafil ne bilsin, Hakk'ı sever var.<br><br>

Bu yol uzaktır, menzili çoktur,<br>
Geçidi yoktur, derin sular var.<br><br>

Girdik bu yola, aşk ile bile,<br>
Gurbetlik ile bizi salar var.<br><br>

Her kim merdane, gelsin meydana,<br>
Kalmasın cana, kimde hüner var?<br><br>

Gözleri giryan, cigeri püryan,<br>
Olmışlar hayran divaneler var.<br><br>

Yunus sen bunda meydan isteme,<br>
Meydan içinde merdaneler var.
</p>


<h3><href=" yunus-emre-yavlak-acep-geldi-bana.html"="">YAVLAK ACEP GELDİ BANA</href="></h3>

<p class="siir">
Yavlak aceb geldi bana dünyâ içinde işbu hâl<br>
Gice konuk olan kişi gine sabâh göçer fi'l-hâl<br><br>

Eger girçek konugısan aç gözün uyanugısan<br>
Sen bu söze tanugısan girü kalur mülkile mâl<br><br>

Mâlunı özge kişi yir sen var anda hisâbın vir<br>
Sinün hemân bir adım yir gel gör âhir nedür bu fâl<br><br>

Gözün görürken yi-yidür eylemegil bunca özür<br>
Bu dünyede hâsıl nedür hayreyle bâzârı vir al<br><br>

Ben diyeyin sözün hakkın işit unutma key sakın<br>
Uş kıyâmet geldi yakın gönlünden geçmesün hayâl<br><br>

Andan İsrâfîl Sûr ura ölenler yirinden tura<br>
Mizân terâzû kurıla hükmini ide zü'l-Celâl<br><br>

Sultân u kullar bir ola anda heybet katı ola<br>
Dahı ayruksı hâl ola kurtulmaklık anda muhâl<br><br>

Bunda korkmazısan Yûnus anda korkudurlar seni<br>
Eger dirligün hakkısa Sırât'ı geçesin sehel<br><br>

~ Yunus Emre</p>

<p>(günümüze aktarımı)<br>
Yavlak acep geldi bana dünya içinde işbu hal,<br>
Gece konuk olan kişi, gene sabah göçer filhal.<br><br>

Eğer gerçek konuk isen, aç gözün uyanık isen.<br>
Sen bu söze tanık isen, geri kalır mülk ile mal.<br><br>

Malını özge kişi yer, sen orda hesabın ver,<br>
Senin hemen bir adım yer, gel gör ahir nedir bu hal.<br><br>

Gözün görürken ye, yedir, yoktur diye etme özür,<br>
Bu dünyada hasıl nedir, hayreyle pazarı ver, al.<br><br>

Ben diyeyim sözün hakkın, işit unutma key sakın,<br>
Uş kıyamet geldi yakın, gönlünden geçmesin hayal.<br><br>

Ordan İsrafil sur vura, ölenler yerinden dura,<br>
Mizan terazi kurula, hükmünü ede Zülcelal.<br><br>

Sultan ve kullar bir ola, orda heybet katı ola,<br>
Dahi ayrıksı hal ola, kurtulmaklık orda muhal.<br><br>

Burda korkmaz isen Yunus, orda korkuturlar seni,<br>
Eğer dirliğin hak ise, Sırat'ı geçesin sehel.
</p>


<h3><href=" yunus-emre-yer-gok-yaratilmadan.html"="">YER GÖK YARATILMADAN</href="></h3>

<p class="siir">
Yir gök yaradılmadın Hak bir gevher eyledi<br>
Nazar kıldı gevhere sızurdı dür eyledi<br><br>

Gevherden bug çıkardı bugından gök yaratdı<br>
Gök yüzinün bizegin çok yılduzlar eyledi<br><br>

Göge eytdi dön didi ay-gün yürisün didi<br>
Suyı muallak kodı üstinde yir eyledi<br><br>

Yir çalkandı turmadı bir dem karâr kılmadı<br>
Yüce yüce tagları Hak çöksüler eyledi<br><br>

Azrâîl gökden inde bir avuç toprak aldı<br>
Dört ferişte yogurdı bir peygamber eyledi<br><br>

Çün cân gevdeye irdi ahsurdı öri turdı<br>
El götürüp ol demde Hakk'a şükür eyledi<br><br>

Allah eydür Âdem'e çün kim irdün bu deme<br>
Bu dünyâda ne didün dilün neyi söyledi<br><br>

Yogiken var eyledün topragiken cân virdün<br>
Kudret diliyle andun dilüm söyler eyledi<br><br>

Bu söz Hakk'a hoş geldi kulın azîz eyledi<br>
Ne geçdise gönlinden virdi hâzır eyledi<br><br>

Bu söz Yûnus'a kandan kim vire haber cândan<br>
Meger kim ol lutf ıssı ana nazar eyledi<br><br>

~ Yunus Emre</p>

<p>(günümüze aktarımı)<br>
Yer gök yaratılmadan Hak bir gevher eyledi,<br>
Nazar kıldı gevhere sızdırdı dür eyledi.<br><br>

Gevherden buğ çıkardı, buğundan gök yarattı,<br>
Gökyüzünün bezeğin çok yıldızlar eyledi.<br><br>

Gökyüzüne dön dedi, ay gün yürüsün dedi,<br>
Suyu muallak kodu, üstüne yer eyledi.<br><br>

Yer çalkandı durmadı, bir dem karar kılmadı,<br>
Yüce yüce dağları Hak çöksüler eyledi<br><br>

Azrail gökten indi, bir avuç toprak aldı,<br>
Dört ferişte yoğurdu bir peygamber eyledi.<br><br>

Çün can gövdeye girdi, aksırdı ayaklandı,<br>
El götürüp o demde Hakk'a şükür eyledi.<br><br>

Allah dedi Adem'e şükür erdin bu deme,<br>
Bu dünyada ne duydun, dilin neyi söyledi?<br><br>

Yok iken var eyledin, toprak iken can verdin,<br>
Kudret diliyle andın, dilim söyler eyledi.<br><br>

Bu söz Hakk'a hoş geldi, kulun aziz eyledi,<br>
Ne geçtiyse gönlünden, verdi hazır eyledi.<br><br>

Bu söz Yunus'a nerden, haber veresi candan,<br>
Meğer o sultan lütfü, ona nazar eyledi.
</p>


<h3><href=" yunus-emre-yer-yuzunde-gezer-idim.html"="">YER YÜZÜNDE GEZER İDİM</href="></h3>

<p class="siir">
Yir yüzinde gezeridüm ugradum milketler yatur<br>
Kimi ulu kimi kiçi key kuşagı berkler yatur<br><br>

Kimi yigit kimi koca kimi vezir kimi hoca<br>
Gündüzleri olmış gice ancılayın çoklar yatur<br><br>

Togru varurdı yolları kalem tutardı elleri<br>
Bülbüle benzer dilleri dânışmân yigitler yatur<br><br>

Ulu-kiçi aglamışlar server yigitler komışlar<br>
Baş ucında yay sımışlar kırıluban oklar yatur<br><br>

Atlarınun izi tozlu önleri tabıl-bazılu<br>
İle güne hükmi yazlu şu muhteşem begler yatur<br><br>

Gice gündüz oglancuklar söyleriken bülbül gibi<br>
Ayrılmışlar anaları sinlerini bekler yatur<br><br>

Elleridür kınalu hem karavaşları tapulu<br>
Kargu gibi uzun boylu gül yüzlü hatunlar yatur<br><br>

El baglamışdur kamusı Hak Çalap'dandur umusı<br>
Nökerlü kızdur kimisi alınmaduk çoklar yatur<br><br>

Yûnus bilmez kendü hâlin Hak Çalap söyledür dilin<br>
Bir niçesi yini gelin ak teleme yüzler yatur<br><br>

~ Yunus Emre</p>

<p>(günümüze aktarımı)<br>
Yer yüzünde gezer idim, uğradım milketler yatar.<br>
Kimi büyük, kimi küçük key kuşağı berkler yatar.<br><br>

Kimi yiğit, kimi koca, kimi vezir, kimi hoca,<br>
Gündüzleri olmuş gece, oncalayın çoklar yatar.<br><br>

Doğru varırdı yolları, kalem tutardı elleri,<br>
Bülbüle benzer dilleri, danışman yiğitler yatar.<br><br>

Büyük, küçük ağlamışlar, server yiğitler komuşlar,<br>
Baş ucunda yay asmışlar, kırık dökük oklar yatar.<br><br>

Atlarının izi tozlu, önleri tabıl pazulu,<br>
Ele güne hükmü yazlı, şu muhteşem beyler yatar.<br><br>

Gece gündüz oğlancıklar söyler iken bülbül gibi,<br>
Ayrılmışlar anaları sinlerini bekler yatar.<br><br>

Elleri dür kınalı hem karavaşları tapulu,<br>
Kargı gibi uzun boylu gül yüzlü hatunlar yatar.<br><br>

El bağlamıştır kamusu, Hak Çalap'tandır umusu.<br>
Nökerli kızdır kimisi, alınmadık çoklar yatar.<br><br>

Yunus bilmez kendi halin, Hak Çalap söyletir dilin.<br>
Bir nicesi yeni gelin, ak teleme yüzler yatar.
</p>


<h3><href=" yunus-emre-yine-bu-bad-i-nevbahar.html"="">YİNE BU BAD-I NEVBAHAR</href="></h3>

<p class="siir">
Yine bu bâd-ı nev-bahâr hoş nev ile esdi yine<br>
Yine kışun sovuklugı fuzûllıgın kesdi yine<br><br>

Yine rahmeti bî-kıyâs yine işret oldı dem-sâz<br>
Yine geldi bu yini yaz kutlu kadem basdı yine<br><br>

Yine yini hazîneden yini hilat giydi cihân<br>
Yine virildi yini cân ot u agaç sesdi yine<br><br>

Ölmiş idi ot u şecer dirilüben girü biter<br>
Müşriklere nükte yiter var eyledi nesli yine<br><br>

Yine sahra vü merg-zâr hoş akar esrük bu sular<br>
Cihânlara saçdı nisâr cümle âlem dostı yine<br><br>

Yine yir yüzi tonanup kat kat olup renge batup<br>
Bülbül güle karşu ötüp cân budaga asdı yine<br><br>

Sözüm degül yaz kış içün geldi maşûka iş içün<br>
Oldı yini bagışlamak pâdişâhun kasdı yine<br><br>

Yine Yûnus başdan çıkıp âr u nâmûsı yıkup<br>
Âşıklarun curasından ulu kadeh içdi yine<br><br>

~ Yunus Emre</p>

<p>(günümüze aktarımı)<br>
Yine bu bad-ı nevbahar hoş nev ile esti yine,<br>
Yine kışın soğukluğu fuzulluğun kesti yine.<br><br>

Yine rahmeti bi-kıyas, yine işret oldu dem saz,<br>
Yine geldi bu yeni yaz, kutlu kadem bastı yine.<br><br>

Yine yeni hazineden yeni hilat giydi cihan,<br>
Yine verildi yeni can ot ve ağaç sesti yine.<br><br>

Ölmüş idi ot ve şecer, bittiler ve dirildiler,<br>
Müşriklere nükte yeter, var eyledi nesli yine.<br><br>

Yine yeşillendi kırlar, hoş akar bu esrik sular,<br>
Cihanlara saçtı nisar cümle alem dostu yine.<br><br>

Yine yeryüzü donanıp, kat kat olup renge batıp,<br>
Bülbül güle karşı ötüp, can budağa astı yine.<br><br>

Sözüm değil yaz kış için, geldi maşuka iş için,<br>
Oldu yine bagışlamak padişahın kastı yine.<br><br>

Yine Yunus baştan çıkıp, ar ile namusu yıkıp,<br>
Aşıkların curasından büyük kadeh içti yine.
</p>


<h3><href=" yunus-emre-yine-geldi-ask-elcisi.html"="">YİNE GELDİ AŞK ELÇİSİ</href="></h3>

<p class="siir">
Yine geldi ışk elçisi yine toldı meydânumuz<br>
Yine teferrüc-gâh oldı sagdan sola dört yanumuz<br><br>

Yine mahfiller düzüldi yine badyalar kuruldı<br>
Yine kadehler sunuldı esrük oldı cânlarumuz<br><br>

Ev içi ışkıla toldı ulu kiçi âşık oldı<br>
Cânlarumuz hayrân oldı tagıldı perîşânumuz<br><br>

Bir niçemüz Hak'dan aldı bir niçemüz Hak'dan toldı<br>
Bir niçe Süleymân oldı ışk tahtına binenümüz<br><br>

Bir niçemüz Leylî oldı bir niçemüz Mecnûn oldı<br>
Bir niçemüz Ferhâd oldı ışkdan haber tuyanumuz<br><br>

Meydânumuz meydân oldı cânlarumuz hayrân oldı<br>
Her dem Arş'a seyrân oldı Hazret oldı dîvânumuz<br><br>

Düşmiş idük ol kaldurdı birligin bize bildürdi<br>
İçümüze ışk toldurdı dürüst oldı imânumuz<br><br>

Sorarısan dost kandadur kanda istersen andadur<br>
Hem gönülde hem cândadur hîç kalmadı gümânumuz<br><br>

Yûnus ışkun vasfın söyler girçeklere haber eyler<br>
Mahrûmlarun cânı göyner eşker'oldı pinhânumuz<br><br>

~ Yunus Emre</p>

<p>(günümüze aktarımı)<br>
Yine geldi aşk elçisi, yine doldu meydanımız,<br>
Yine teferrücgah oldu, sağdan sola dört yanımız.<br><br>

Yine mahfiller düzüldü, yine badyalar kuruldu,<br>
Yine kadehler sunuldu, esrik oldu canlarımız.<br><br>

Ev içi aşk ile doldu, ulu kişi aşık oldu,<br>
Canlarımız hayran oldu, dağıldı perişanımız.<br><br>

Bir nicemiz Hak'tan aldı, bir nicemiz Hak'tan doldu,<br>
Bir nice Süleyman oldu aşk tahtına binenimiz.<br><br>

Bir nicemiz Leyli oldu, bir nicemiz Mecnun oldu,<br>
Bir nicemiz Ferhat oldu, aşktan haber duyanımız.<br><br>

Meydanımız meydan oldu, canlarımız hayran oldu,<br>
Her dem Arş'a seyran oldu, hazret oldu revanımız.<br><br>

Düşmüş idik o kaldırdı, birliğin bize bildirdi,<br>
İçimize aşk doldurdu, dürüst oldu imanımız.<br><br>

Sorar isen dost nerdedir, nerde istersen ordadır,<br>
Hem gönülde hem candadır, hiç kalmadı gümanımız.<br><br>

Yunus aşkın vasfın söyler, gerçekleri haber eyler,<br>
Mahrumların canı göyner, eşker oldu pinhanımız.
</p>


<h3><href=" yunus-emre-yine-yuzunu-gordum.html"="">YİNE YÜZÜNÜ GÖRDÜM</href="></h3>

<p class="siir">
Yine yüzini gördüm yine yüregüm yandı<br>
Dost senün ışkun odı yüregüme dayandı<br><br>

Görklü yüzüni gören gönlini sana viren<br>
Bellü tapunda turan ne toydı ne usandı<br><br>

Gevherdür senün özün güneşden arı yüzün<br>
Şekerden datlu sözün her kim gördi utandı<br><br>

Şu gönlüm garîb idi cigerüm kebâb idi<br>
Görklü yüzüni gördüm içüm taşum bezendi<br><br>

Yûnus Emre bî-karâr şol hûb yüze intizâr<br>
Senden ayrılmaz nazar vardı yakıldı yandı<br><br>

~ Yunus Emre</p>

<p>(günümüze aktarımı)<br>
Yine yüzünü gördüm, yine yüreğim yandı,<br>
Dost senin aşkın odu yüreğime dayandı.<br><br>

Görklü yüzünü gören, gönlünü sana veren,<br>
Belli tapında duran, ne doydu, ne usandı.<br><br>

Gevherdir senin özün, güneşten arı yüzün,<br>
Şekerden tatlı sözün, her kim gördü utandı.<br><br>

Şu gönlüm garip idi, ciğerim kebap idi,<br>
Görklü yüzünü gördüm, içim dışım bezendi.<br><br>

~ Yunus Emre bikarar, şu hub yüze intizar.<br>
Senden ayrılmaz nazar vardı yakıldı yandı.
</p>


<h3><href=" yunus-emre-soyle-hayran-eyle-beni.html"="">ŞÖYLE HAYRAN EYLE BENİ</href="></h3>

<p class="siir">
Şöyle hayrân eyle beni ışkun odına yanayın<br>
Her kancaru bakarısam gördügüm seni sanayın<br><br>

Beni okıdı sultânum uş gönüldi gider cânum<br>
Elden bırakdı benligi bunda niçe egleneyin<br><br>

Senün kokun tuydı cânum terkin urdum bu cihânun<br>
Aceb kandadur mekânun ya ben kanda isteyeyin<br><br>

Dört mezhebün âşıkıyam yidi mezheb geçdi cânum<br>
Kogıl beni söyletmegil bu yollarda uyanayın<br><br>

Yidi Tamu didükleri katlanmaya bir âhuma<br>
Sekiz uçmak eglemeye bunda niye egleneyin<br><br>

Sekiz Uçmak arz olursa yitmiş bin Hûrî gelürse<br>
Aldamaya bu cânumı bunda nite aldanayın<br><br>

Dilde söylenür haberün hergiz bulunmaz eserün<br>
Götür yüzünden perdeyi dîdâruna göyüneyin<br><br>

İlm-i hikmet okıyanlar ışkdan fakîr durur bunlar<br>
Mansûr oldum asun beni hep dillerde söyleneyin<br><br>

Yûnus dimedi bu sözi câna toldı dost âvâzı<br>
Kördür münâfıkun gözi ya ben niçe göstereyin<br><br>

~ Yunus Emre</p>

<p>(günümüze aktarımı)<br>
Şöyle hayran eyle beni, aşkın oduna yanayım,<br>
Her nereye bakar isem, gördüğüm seni sanayım.<br><br>

Beni okudu sultanım, uş gönüldü gider canım,<br>
Elden bıraktı benliğim bunda nice eğleneyim.<br><br>

Senin kokun duydu canım, terkin vurdum bu cihanın,<br>
Acep nerdedir mekanın, ya ben nerde isteyeyim.<br><br>

Dört mezhebin aşığıyım, yedi mezhep geçti canım,<br>
Bırak beni çok söyletme bu yollarda uyanayım.<br><br>

Yedi tamu dedikleri katlanmaya bir ahıma,<br>
Sekiz uçmak eğlemeye bunda niye eğleneyim.<br><br>

Sekiz uçmak arz olursa yetmiş bin huri gelirse,<br>
Aldatmaya bu canımı bunda nasıl aldanayım.<br><br>

Dilde söylenir haberin, hergiz bulunmaz eserin,<br>
Götür yüzünden perdeyi, didarına göyüneyim.<br><br>

İlmi hikmet okuyanlar, aşktan fakir durur bunlar,<br>
Mansûr oldum asın beni, hep dillerde söyleneyim.<br><br>

Yunus demedi bu sözü, cana doldu dost avazı,<br>
Kördür münafığın gözü ya ben nice göstereyin.
</p>


<h3><href=" yunus-emre-yok-yere-gecirdim-gunu.html"="">YOK YERE GEÇİRDİM GÜNÜ</href="></h3>

<p class="siir">
Yok yire geçürdüm güni<br>
Âh n'ideyüm ömrüm seni<br>
Senünle olmadum ganî<br>
Âh n'ideyüm ömrüm seni<br><br>

Geldüm ü geçdüm bilmedüm<br>
Aglayup gussa yimedüm<br>
Senden ayrılam dimedüm<br>
Âh n'ideyüm ömrüm seni<br><br>

Seni bana yâr sanurdum<br>
Bana vefâdâr sanurdum<br>
Aygâr imişsin bilmedüm<br>
Âh n'ideyüm ömrüm seni<br><br>

Kanı sana güvendügüm<br>
Sevinüben özendügüm<br>
Küllî kalur kazandugum<br>
Âh n'ideyüm ömrüm seni<br><br>

Gidüp gine gelmeyiser<br>
Gelüp beni bulmayısar<br>
Bu begligi sürmeyiser<br>
Âh n'ideyüm ömrüm seni<br><br>

Çün beni koyup gidesin<br>
Varup sinleye giresin<br>
Anda gelüp söyleyesin<br>
Âh n'ideyüm ömrüm seni<br><br>

Hayrum şerüm yazılısar<br>
Ömrüm ipi üziliser<br>
Sûret benden bozulısar<br>
Âh n'ideyüm ömrüm seni<br><br>

Miskîn Yûnus gidisersin<br>
Aceb sefer idisersin<br>
Hasretile kalısarsın<br>
Âh n'ideyüm ömrüm seni<br><br>

~ Yunus Emre</p>

<p>(günümüze aktarımı)<br>
Yok yere geçirdim günü,<br>
Ah n'ideyim ömrüm seni?<br>
Seninle olmadım gani,<br>
Ah n'ideyim ömrüm seni?<br><br>

Geldim ve geçtim bilmedim,<br>
Ağlayıp güssa yemedim,<br>
Senden ayrılam demedim,<br>
Ah n'ideyim ömrüm seni?<br><br>

Seni bana yar sanırdım<br>
Bana vefadar sanırdım<br>
Aygar imişsin bilmedim<br>
Ah n'ideyim ömrüm seni?<br><br>

Hani sana güvendiğim,<br>
Sevinerek özendiğim.<br>
Külli kalır kazandığım,<br>
Ah n'ideyim ömrüm seni?<br><br>

Gidip yine gelmeyesin,<br>
Gelip beni bulmayasın,<br>
Bu beyliği sürmeyesin,<br>
Ah n'ideyim ömrüm seni?<br><br>

Çün beni koyup gidesin<br>
Varıp sinleye giresin<br>
Orda gelip söyleyesin<br>
Ah n'ideyim ömrüm seni?<br><br>

Hayrım, şerim yazılacak,<br>
Ömrüm ipi üzülecek.<br>
Suret benden bozulacak,<br>
Ah n'ideyim ömrüm seni?<br><br>

Miskin Yunus gideceksin,<br>
Acep sefer edeceksin,<br>
Ettiğini bulacaksın,<br>
Ah n'ideyim ömrüm seni?
</p>


<h3><href=" yunus-emre-yort-ey-gonul.html"="">YORT EY GÖNÜL</href="></h3>

<p class="siir">
Yort iy gönül sen bir zamân âsûde fârig hoş yüri<br>
Korkma kayırma kimseden gussa vü gamdan boş yüri<br><br>

Hakîkate bakarısan nefsün sana düşmânyiter<br>
Var imdi ol nefsünile vuruş-tokuş savaş yüri<br><br>

Nefsdür eri yolda koyan yolda kalur nefse uyan<br>
Ne işün var kimseyile nefsüne kakı buş yüri<br><br>

Dilerisen bu dünyenün şerrinden olasın emîn<br>
Terk eyle bu kibr ü kîni hırkaya gir dervîş yüri<br><br>

İsterisen bu dünyede ebedî serhoş olasın<br>
Işk kadehin tolu götür yıl on'ki ay serhoş yüri<br><br>

Kimse bâgına girmegil kimse güline dirmegil<br>
Var kendü maşûkunıla bâgçede el alış yüri<br><br>

Gönüllerde ig olmagıl mahfillerde çig olmagıl<br>
Çig nesnenün ne dadı var gel ışk odına biş yüri<br><br>

Yûnus imdi hoş söylersin dilün ile şerh eylersin<br>
Halka nasîhat satınca er ol yolunca hoş yüri<br><br>

~ Yunus Emre</p>

<p>(günümüze aktarımı)<br>
Yort ey gönül sen bir zaman, asude fariğ hoş yürü,<br>
Korkma kayıkma kimseden, gussa ve gamdan boş yürü.<br><br>

Hakikate bakar isen, nefsin sana düşman yeter,<br>
Var şimdi o nefsin ile vuruş tokuş savaş yürü.<br><br>

Nefstir eri yolda koyan, yolda kalır nefse uyan,<br>
Ne işin var kimse ile, nefsine kakı buş yürü.<br><br>

Diler isen bu dünyanın şerrinden olasın emin,<br>
Terkeyle bu kibri kini, hırkaya gir derviş yürü.<br><br>

İster isen bu dünyada ebedi sarhoş olasın,<br>
Aşk kadehin dolu götür on iki ay sarhoş yürü.<br><br>

Kimsenin bağına girme, kimsenin gülünü derme,<br>
Var kendi maşuğun ile bahçede el alış yürü.<br><br>

Gönüllerde iğ olma sen, mahfillerde çiğ olma sen,<br>
Çiğ nesnenin ne tadı var, gel aşk oduna piş yürü.<br><br>

Yunus şimdi hoş söylersin, dilin ile serheylersin,<br>
Halka nasihat satınca, er ol yolunca hoş yürü.
</p>


<h3><href=" yunus-emre-yuru-fani-dunya.html"="">YÜRÜ FANİ DÜNYA</href="></h3>

<p>(günümüze aktarımı)<br>
Yürü fani dünya, sana gelende gülmüş var mıdır?<br>
Bencileyin gözü yaşlı, ağlayı kalmış var mıdır?<br><br>

Söylerim bilmezim sözüm, yürürüm görmezim özüm,<br>
Bir oldu gecem gündüzüm, hiç böyle olmuş var mıdır?<br><br>

Benim baştan yüreğim baş, göz yumuldu çekildi kaş,<br>
Bencileyin gülmedik baş, cihana gelmiş var mıdır?<br><br>

Döğdüm başım taşlar ile, kan akıttım yaşlar ile,<br>
Yarenler kardeşler ile, candan ayrılmış var mıdır?<br><br>

Ahir halkla helallaşıp, her biriyle esenleşip,<br>
Bencileyin aklı şaşıp, ağlayı kalmış var mıdır?<br><br>

Bunca zamanlar bilişip, ahir dönüp ayrılaşıp,<br>
Böyle bir dertlere düşüp, odlara yanmış var mıdır?<br><br>

Nerde yürüsem inlerim, hiç sesin gelmez dinlerim,<br>
Gelesin diye gözlerim, gidende gelmiş var mıdır?<br><br>

Bu söylediğim sözleri, dertliler için söylerim<br>
Acep bu benim sözümden, haberim almış var mıdır?<br><br>

A dostlar esenleşelim, tuz ekmek helalleşelim,<br>
Ta ölünce ağlaşalım, ağlayıp gülmüş var mıdır?<br><br>

Ağlayıp bulmadım çare, çok yalvardım Peygambere<br>
Yunus gibi yüzü kare, cihana gelmiş var mıdır?
</p>


<h3><href=" yunus-emre-yuru-yuru-yalan-dunya.html"="">YÜRÜ YÜRÜ YALAN DÜNYA</href="></h3>

<p>(günümüze aktarımı)<br>
Yürü yürü yalan dünya,<br>
Yalan dünya değil misin?<br>
Yedi kez boşalıp yine,<br>
Dolan dünya değil misin?<br><br>

Bir od bıraktı özüme,<br>
Duman girdi gözüme,<br>
Bu gözle bugün yüzüme,<br>
Gülen dünya değil misin<br><br>

Bir od bıraktın vay dile,<br>
Tutuştum yandın dert ile.<br>
Kıyamete bir kurt ile,<br>
Kalan dünya değil misin?<br><br>

Nide idim dağlar aşıp,<br>
Dağlar aşıp sular geçip,<br>
Havanın önüne düşüp,<br>
Yelen dünya değil misin?<br><br>

~ Yunus Emre'm sür sefayı,<br>
Sür sefayı, çek cefayı.<br>
O Muhammed Mustafa'yı,<br>
Alan dünya değil misin?
</p>


<h3><href=" yunus-emre-zehi-sirin-huylu-dilber.html"="">ZEHİ ŞİRİN HUYLU DİLBER</href="></h3>

<p class="siir">
Zihî şîrîn hûlu dilber ki bu dem turagı cânda<br>
Cân evini ala çün dost hemân özi sıgar anda<br><br>

Cân içinde dostı bulan ayruk yirde ne istesün<br>
Anı taşra soranlarun ömri geçdi perâkende<br><br>

Anun kim ışkı gözgüsi kendüde gösterür bizi<br>
Gönül esrük Hak'a âşık esîr olmış bu dermânde<br><br>

Anı bana sorarısan yönüm dostdan yana benüm<br>
Her ne hâlde yürürisem mihrüm arta durur günde<br><br>

Bu sûretde kim var dahı yönin ayruk yana döner<br>
Benüm varlıgum dost aldı eserümdür kalan bunda<br><br>

Anı bana soranlara niçe nişân eydivirem<br>
Diliyle kim eydibile bu ışkun turagı kanda<br><br>

Zihî kim İlâhî devlet kime yoldaş olurısa<br>
Ki dostıla sürdi ömri bu arada bu mekânda<br><br>

Dostdan yana giden kişi kendüligin koyasıdur<br>
Dünyâ duta gelen harîf geçmeyiser bu dîvânda<br><br>

Niçe şîrîn durur gel gör ki kocalar yigit olur<br>
Esrükligi ayılmadın ne şûr ider bu meydânda<br><br>

Yûnus gel gör âşıkları niçe yavu varup durur<br>
Dünyâ âhret elden koyup ne virende ne alanda<br><br>

~ Yunus Emre<br><br>


</p><p>(günümüze aktarımı)<br>
Zehi şirin huylu dilber ki bu dem durağı canda,<br>
Can evini çün dost ala, hemen özü sığar orda.<br><br>

Can içinde dostu bulan ayrık yerde ne istesin,<br>
Onu taşra soranların ömrü geçti perakende.<br><br>

Onun ki aşkı gözgüsü, kendinde gösterir bizi,<br>
Gönül esrik Hakk'a aşık esir olmuş bu dermande.<br><br>

Onu bana sorar isen, yönüm dosttan yana benim,<br>
Her ne halde yürür isem, mihrim arta durur günde.<br><br>

Bu surette kim var daha, yönün ayrık yöne döner,<br>
Benim varlığım dost aldı, eserimdir kalan burda.<br><br>

Onu bana soranlara nasıl tarif edeyim ben,<br>
Diliyle kim edebilir, bu aşkın durağı nerde.<br><br>

Zehi ki ilahi devlet, kime yoldaş olur ise,<br>
Ki dost ile sürdü ömrü, bu arada bu mekanda.<br><br>

Dosttan yana giden kişi, kendiliğin koyasıdır,<br>
Dünya tutagelen herif tutsak olur bu divanda.<br><br>

Nice şirin durur gel gör, ki kocalar yiğit olur,<br>
Esrikliği ayılmadan ne söyler ki bu meydanda.<br><br>

Yunus, gel gör aşıkları, nice yavı varıp durur,<br>
Dünya ahret elden koyup, ne verende ne alanda.
</p>


<h3><href=" yunus-emre-zikrullah-eyleyip.html"="">ZİKRULLAH EYLEYİP</href="></h3>

<p>(günümüze aktarımı)<br>
Zikrullah eyleyip tevhit etmeğe,<br>
Geçer bu eyyamlar, ellere girmez<br>
Hakkın doğru yollarına gitmeğe<br>
Geçer bu eyyamlar, ellere girmez<br><br>

Sen asan et doğru yolca gitmeğe,<br>
Varıp orda, kara yere yatmağa.<br>
Geceler supha dek, tevhit etmeğe,<br>
Geçer bu eyyamlar, ellere girmez.<br><br>

Aldatmasın seni dünya sefası,<br>
Giyesin kefen, koyasın libası.<br>
Vücudun şehrinde, ruhun hüması,<br>
Geçer bu eyyamlar, ellere girmez.<br><br>

Türlü donlar ile, kendin bezersin,<br>
Kitaplar okuyup, sözler yazarsın.<br>
Bildim dersin, niçil gafil gezersin?<br>
Geçer bu eyyamlar, ellere girmez.<br><br>

Yunus der ki: Gelin şimdi kardaşlar,<br>
Dökelim gözümüzden kanlı yaşlar.<br>
Nasihatim budur size dervişler,<br>
Geçer bu eyyamlar, ellere girmez.
</p>


<h3><href=" yunus-emre-zinhar-gonul-evinde.html"="">ZİNHAR GÖNÜL EVİNDE</href="></h3>

<p class="siir">
Zinhâr gönül evinde tutma yavuz endîşe<br>
Biregüyçün kuyı kazan âkıbet kendü düşe<br><br>

Nefsün begenmeyeni ayruklara sanmagıl<br>
Ayruklara sanursan bilgil kim işün şaşa<br><br>

Kendüye yaramazı biregüye sanan ol<br>
Adı müsülmân anun kendü benzer keşîşe<br><br>

Komadugun nesneyi sunuban götürmegil<br>
Komadugun götürmek düşüre yatlu işe<br><br>

Bu dünyede üç kişi Hak dîdârın görmeye<br>
Bir dikçi bir kovcı biri gammâzdur beşe<br><br>

Yûnus bu nasîhatı tutan yatlu olmaya<br>
Bir niçe ögüt durur dinlesen başdan başa<br><br>

~ Yunus Emre</p>

<p>(günümüze aktarımı)<br>
Zinhar gönül evinde tutma kötü endişe,<br>
Birine kuyu kazan sonunda kendi düşe.<br><br>

Nefsin beğenmeyeni ayrıklara sanma sen,<br>
Ayrıklara sanarsan bil ki her işin şaşa.<br><br>

Kendine yaramazı, berikiye sanan ol,<br>
Adı müsülman onun, kendi benzer keşişe.<br><br>

Komadığın nesneyi sunarak götürme sen,<br>
Komadığın götürmek düşürür kötü işe.<br><br>

Bu dünyada üç kişi Hak didarın göremez,<br>
Bir dekçi, bir kovucu, biri gammazdır peşe.<br><br>

Yunus bu nasihatı tutan kötü olmasın,<br>
Daha nice öğüt var dinlesen baştan başa.
</p>


<h3><href=" yunus-emre-zinhar-gonul-vermeyin.html"="">ZİNHAR GÖNÜL VERMEYİN</href="></h3>

<p class="siir">
Zinhâr virmegil gönül dünyâ pâyına birgün<br>
Dünyâya gönül viren düşe tayına birgün<br><br>

Bu dünyâ bir evrendür âdemleri yuducı<br>
Bize dahı gelüben yuda toyuna birgün<br><br>

Görmez misin topragı hâsları kuçmış yatur<br>
Bizi dahı anun tek ala koynına birgün<br><br>

Ol kuşun kim yuvası togan elinde ola<br>
Ol anda kaçan tura gide yayına birgün<br><br>

Miskîn bî-çâre Yûnus tutgıl eren etegin<br>
Tâ seni Hakk'a ilte düşgil soyına birgün<br><br>

~ Yunus Emre</p>

<p>(günümüze aktarımı)<br>
Zinhar gönül vermeyin dünya payına birgün,<br>
Dünyaya gönül veren düşe tayına birgün.<br><br>

Bu dünya bir evrendir ademleri yutucu,<br>
Bize dahi gelerek yuta toyuna birgün<br><br>

Görmez misin toprağı hasları koçmuş yatar,<br>
Bizi de onlar gibi ala koynuna birgün.<br><br>

O kuşun ki yuvası doğan elinde ola,<br>
O anda kaçan dura gide yayına birgün<br><br>

Miskin biçare Yunus, gördüm bildim demesin,<br>
Seni Hakk'a ileten düşe soyuna birgün.<br><br>

</p>



 </div>
</body>
</html>
