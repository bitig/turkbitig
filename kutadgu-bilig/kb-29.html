<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Öğdülmiş Beylere Vezir Olacak İnsanın Nasıl Olması Gerektiğini Söyler</title>

</head>
<body><script src="/js/theme.js"></script>

<div class="sitenav">
<span class="menu"><a class="menulink" href="/isimler/">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-28.html">&#60; Beyliğe Lâ...</a> | <a href="kb-30.html">Öğdülmiş H... &#62;</a>
</div>

<main><div class="content">

<h2>Öğdülmiş Beylere Vezir Olacak İnsanın Nasıl Olması Gerektiğini Söyler</h2>

<ol>
<li><code>
Öğdülmiş Beglerke Vezir Bolğu Ne Teg Er Kerekin Ayur</code><br>
Öğdülmiş Beylere Vezir Olacak İnsanın Nasıl Olması Gerektiğini Söyler
</li>
<li><code>
Yanut berdi ögdülmiş aydı ilig, vezir boldı beglerke sunğu elig</code><br>
Öğdülmiş cevap verdi: — Ey hükümdar, vezir beylerin eli demektir, onlar işleri bu eller ile görürler — dedi —
</li>
<li><code>
Seziksiz kerek boldı begke vezir, vezir edgü bolsa beg inçin udır</code><br>
Hiç şüphe yok, bey için vezir çok lüzumludur, vezir iyi olursa, bey rahat uyur.
</li>
<li><code>
Vezir ol yüdügli bu begler yükin, vezir ol bekütügli beglik kökin</code><br>
Beylerin yükünü yüklenen vezirdir, beyliğin temelini sağlamlaştıran da vezirdir.
</li>
<li><code>
İdi artuk üdrüm talu er kerek, ögi köñli yetse urunsa yürek</code><br>
Bu işe halk içinde çok temayüz etmiş, seçkin insan lâzımdır, aklı, gönlü ermeli ve işe yürekten bağlanmalıdır.
</li>
<li><code>
Ukuşı üküş bolsa bilgi teñiz, kamuğ iş bütürse kızartsa meñiz</code><br>
Aklı çok ve bilgisi deniz gibi derin ve geniş olmalı, her iş elinden gelmeli ve beyin yüzünü güldürmelidir.
</li>
<li><code>
Uruğluğ kerek hem sakınuk köni, könilik öze keçse ötrü küni</code><br>
Asîl bir aileden gelmeli, takva sahibi ve dürüst olmalı, hayatını da dürüstlük ile geçirmelidir.
</li>
<li><code>
Uluğ iş bu işke er üdrüm kerek, bütünlük bile kılkı ködrüm kerek</code><br>
Vezirlik mühim bir iştir, bu iş için seçkin insan lâzımdır, o doğru ve asîl tabiatlı olmalıdır.
</li>
<li><code>
Ukuşluğ kerek hem biliglig kerek, tetiglik kerek hem siliglik kerek</code><br>
Vezir akıllı ve bilgili olmalıdır, bu iş için zekâ ve yumuşak huylu olmak lâzımdır.
</li>
<li><code>
Ukuşluğ kişi urğı edgü uruğ, kopar kayda bolsa bu kalmaz kuruğ</code><br>
Soyu iyi olan akıllı insan her yerde yükselir ve hiç bir şeyden mahrum kalmaz.
</li>
<li><code>
Sakınuk kerek din idisi arığ, imin bolsa el bodnı andın arığ</code><br>
Vezir imanlı, takva sahibi ve temiz olmalı, memleket ve halk ondan her bakımdan emin bulunmalıdır.
</li>
<li><code>
Sakınuk kişi ol kişi üdrümi, muñadmışka barça bu ol ot emi</code><br>
insanların seçkini takva sahibi olan kimsedir, o bütün muhtaçlara ilâç ve devadır.
</li>
<li><code>
Sakınuk kişi işte saklık kılur, yarağsızka yakmaz iş uğrın bilür</code><br>
Takva sahibi insan işte tedbirli davranır, yakışıksız işlere yaklaşmaz ve işin vaktim bilir.
</li>
<li><code>
Beginde basa ilke elgi uzun, vezir ol iligke kılınçın sözün</code><br>
Beyden sonra, onun yerine, hareket ve söz ile memlekete hükmeden insan vezirdir.
</li>
<li><code>
Uruğsuz kişiler arığsız bolur, arığsız vezirka yarağsız bolur</code><br>
Soysuz adamlar temiz olmazlar, temiz olmayan kimse vezirliğe yakışmaz.
</li>
<li><code>
Vefâlığ bolur bu uruğluğ kişi, cefâçı bolur ol arığsız işi</code><br>
Soylu insan vefalı olur, temiz olmayanın işi dâima cefâdır.
</li>
<li><code>
Negü ter eşitgil törülüg kişi, törülüg kişi boldı el tör başı</code><br>
Kanun adamı ne der, dinle, kanun adamı her yerde itibar görür.
</li>
<li><code>
Uruğluğ kişiler kılınçı silig, vefâ birle halkka yadığlı elig</code><br>
Soylu insanların hareketi zarif olur, onlar ellerini halk üzerine vefa ile uzatırlar.
</li>
<li><code>
Arığsız kılınçı vefâsız cefâ, neçe me yitürse şeker hem yilig</code><br>
Ne kadar şeker ve ilik ile beslesen dahi, temiz olmayanın hareketi vefasız ve cefalı olur.
</li>
<li><code>
Uvutluğ kerek hem közi tok bütün, uvutsuz kişi ol kişide otun</code><br>
Vezir haya sahibi, gözü tok ve itimat edilir bir insan olmalıdır, insanların kabası hayâsız adamdır.
</li>
<li><code>
Közi tok kerek neñke suklanmasa, közi aç todumaz bu dünyâ yese</code><br>
Onun gözü tok olmalı ve onda mal hırsı bulunmamalıdır, gözü aç olan kimse, bütün dünyaya nail olsa bile, doymaz.
</li>
<li><code>
Kişide talusı uvutluğ kişi, uvutluğ kişi ol kişide başı</code><br>
İnsanların seçkini haya sahibi olanıdır, haya sahibi olan kimse, insanların başıdır.
</li>
<li><code>
Uvut kimde bolsa kamuğ işni ur, uvut birle yalñuk otun kapğı tur</code><br>
Kimde haya varsa, ona her işi teslim et, insan haya ile küstahın yolunu tıkar.
</li>
<li><code>
Uvutsuz kişi ol kişide eli, köni sözlemez söz uvutsuz tili</code><br>
İnsanların aşağısı — hayâsız adamdır, hayâsızın dili doğru söz söylemez.
</li>
<li><code>
Negü ter eşitgil uvutluğ tüzün, saña ötler emdi bağırsak özün</code><br>
Haya sahibi, yumuşak huylu insan ne der, dinle, bak, acıdığı için, sana nasihat verir.
</li>
<li><code>
Uvutsuz kişide yırak tur yırak, uvutsuz bolur üsteñli karak</code><br>
Hayâsız adamdan uzak dur, uzak, hayâsız inkâr eden gözdür.
</li>
<li><code>
Uvutsuz yüzi körse etsiz süñük, uvutsuz özi körse bütmez irük</code><br>
Hayâsızın yüzü, dikkat edersen, etsiz bir kemiktir, hayâsızın özü ise, kapanmaz bir gediktir.
</li>
<li><code>
Uvut birle yalñuk yüzi suvlanur, uvut bolsa ötrü közi suvlanur</code><br>
Hava ile insanın şerefi artar, haya sahibinin bundan dolayı gözü parlar.
</li>
<li><code>
Yüzi körki körklüg kerek hem yülüg, kılınçı köni tegse halkka ülüg</code><br>
Vezirin yüzü güzel ve düzgün, kendisi de, halkın hakkını alabilmesi için, âdil olmalıdır.
</li>
<li><code>
Kılınçı köni bolsa kılkı oñay, munıñdın tegir halkka edgü yıl ay</code><br>
Doğru hareketli ve mülayim tabiatlı olursa, ondan halka her vakit iyilik gelir.
</li>
<li><code>
Köni bolmasa işte işçi başı, kamuğ egri boldı bu begler işi</code><br>
Hizmetkârların başı olan vezir doğru hizmet etmezse, beylerin işi hep eğri olur.
</li>
<li><code>
Könilik bütünlük kerek işçike, anın bütse begler işin bergüke</code><br>
Hizmetkârın doğru ve dürüst olması lâzımdır ki, beyler inanıp, işlerini emniyetle ona tevdi etsinler.
</li>
<li><code>
Bu körklüg kişi kılkı körklüg bolur, kılınç bolsa körklüg el asğı tolur</code><br>
Güzel insanın tabiatı da güzel olur, hareketi de güzel olursa, memlekete faydası dokunur.
</li>
<li><code>
Kimiñ bolsa körklüg yüzi taş özi, taşı teg yeme körklüg ol iç yüzi</code><br>
Kimin yüzü ve dış görünüşü güzel ise, dışı gibi, onun içi de güzel olur.
</li>
<li><code>
Negü ter eşitgil sınamış kişi, sınap edgü isizni bilmiş kişi</code><br>
Tecrübe etmiş ve tecrübe ile iyiyi, kötüyü ayırt etmiş insan ne der, dinle.
</li>
<li><code>
Kişi körkiñe iç kılıkı iş ol, yüzi körki birle kılınçı tuş ol</code><br>
insanın iç tabiatı onun dış görünüşüne eştir, yüzü ve kıyafeti ile hareketi birbirine denktir.
</li>
<li><code>
Taşı körse tap tut içiñe tanuk, taşı teg içi ol içi teg taş ol</code><br>
Dışını görürsen, bunu içi içm yeter şâhıt say, insanın içi dışı gibi ve dışı »da içi gibidir.
</li>
<li><code>
Yülüg bolsa kaşığ bolur ol vezir, vezir bolsa kaşığ işi ked yorır</code><br>
Saçı-sakalı düzgün olan vezir heybetli olur, vezir heybetli olursa, işi yolunda gider.
</li>
<li><code>
Sakışçı kerek bolsa bilge tetig, bilig birle bilse bu törlüg bitig</code><br>
Vezir hesap bilir, âlim ve zeki olmalıdır, bilgili olmalı ve çeşitli yazıları bilmelidir.
</li>
<li><code>
Vezir işi barça sakışlar bolur, sakış bilmese işçi işi kalur</code><br>
Vezirin işi hep hesapla döner, hesap bilmezse, hizmetkârın işi kalır.
</li>
<li><code>
Sakış birle saklar kişi iş küdüg, sakışın seçer er yıl ay kün üdüg</code><br>
İnsan işini-gücünü hesap ile yapar, yıl, ay, gün ve zamanı hesap ile tâyin eder.
</li>
<li><code>
Sakış saklıkın boldı atı sakış, körü barsa sakış idi ök sak iş</code><br>
Hesabın adı hesaplı davranmaktan hesap olmuştur, dikkat edilirse, hesap çok hesaplı bir iştir.
</li>
<li><code>
Tetig bolmasa iş oñarmaz kişi, tetiglik bile kıldı yalñuk işi</code><br>
İnsan zeki olmazsa, işi başaramaz, insan işini zekâ ile yapar.
</li>
<li><code>
Bitig birle yalñuk bitir bilmişin, bitise bilür er negü kılmışın</code><br>
İnsan bildiklerini yazı ile yazar, yazarsa, ne yapmış olduğunu bilir.
</li>
<li><code>
Tetiglik nişânı-turur bu bitig, bitig bilgüçi er bolur ked tetig</code><br>
Bu yazı zekâ nişanıdır, yazı bilen insan çok zeki olur.
</li>
<li><code>
Bitig bilmez erse apa oğlanı, negü bilgey erdi yıl ay kün sanı</code><br>
İnsan-oğlu yazı bilmese idi, yıl, ay ve günün sayısını nasıl bilirdi.
</li>
<li><code>
Bitip kodmasa erdi bilge bitig, sakışka negü erdi al yañ itig</code><br>
Alimler kitap yazıp bırakmamış olsalar idi, hesap yapmağa nasıl bir çâre ve imkân bulunurdu.
</li>
<li><code>
Törütmezde aşnu bayat bu âlem, törütti yorıttı bu levh-u kalem</code><br>
Tanrı bu âlemi yaratmadan önce, levh ile kalemi yaratmıştır.
</li>
<li><code>
Ferişte bitir kul negü kılmışın, idi ötrü aydur yarın ol işin</code><br>
Kulun neler yaptığını melek yazar, sonra Tanrı yarın o işi sorar.
</li>
<li><code>
Kerek köñli kodkı ma yumşak tili, bu ol kör kişike sevitür yolı</code><br>
Vezirin gönülü alçak ve dili yumuşak olmalıdır, böylelikle insan kendisini başkalarına sevdirir.
</li>
<li><code>
Köñül kodkı bolsa sevitür kişig, sevitmiş kişiler avıtur işig</code><br>
Alçak gönüllülük insanı sevdirir, kendisini sevdiren kimseler arkadaşlarını da memnun ederler.
</li>
<li><code>
Negü ter eşitgil kör alçak amul, ne edgü bolur erke kodkı köñül</code><br>
Alçak gönüllü ve sakin tabiatlı insan ne der, dinle, insan için alçak gönüllü olmak ne iyi şeydir.
</li>
<li><code>
Bodunda sevüg boldı kodkı kişi, sevügsüz bolur köñli katkı kişi</code><br>
Alçak gönüllü insan halk arasında sevimli olur, haşin ve kibirli adam ise, sevimsiz olur.
</li>
<li><code>
Uluğluk uzun yer kişi kodkısı, bedüklükke tegmez bodun katkısı</code><br>
Alçak gönüllü insan uzun müddet itibarda kalır, haşin ve kibirli insanlar büyüklüğe ulaşamazlar.
</li>
<li><code>
Vezirlıkka artuk bütün er kerek, okığlı bitigli ked öglüg kerek</code><br>
Vezirliğe çok olgun bir insan lâzımdır, o okuyan-yazan ve çok anlayışlı bir insan olmalıdır.
</li>
<li><code>
Tili köñli bir hem kılınçı köni, uvutluğ bağırsak bodunda çını</code><br>
Sözü, gönülü bir, hareketi doğru, haya sahibi, merhametli ve halk arasında dürüst olarak tanınmış olmalıdır.
</li>
<li><code>
Közi tok oduğ sak biligli işig, adırğan yarağlığ yarağsız kişig</code><br>
Gözü tok, uyanık, ihtiyatlı ve işinin ehli olmalı, işe yarayan ve yaramayan kimseleri ayırt edebilmelidir.
</li>
<li><code>
Tapuğsak ne özkey yine eymenük, emânet bile bolsa köñli süzük</code><br>
Hizmete hâzır, vefalı, emânete karşı titiz ve bir de temiz gönüllü olmalıdır.
</li>
<li><code>
Tükel kimde bolsa bu erdem bilig, vezirlık añar berse bolğay ilig</code><br>
Bu fazilet ve bilgiler kimde tam olarak bulunursa, hükümdar vezirliği ona verebilir.
</li>
<li><code>
Bu yañlığ kişi bolsa begke vezir, begi birle bodnı tüz inçke tegir</code><br>
Beye böyle bir kimse vezir olursa, bey ve halk, her ikisi de huzura kavuşur.
</li>
<li><code>
Tilekçe tükel bolğa ilig işi, itilgey eli hem bayuğay kişi</code><br>
Hükümdarın işi, dilediği gibi, tam olur, memleketi düzene girer ve insanlar zenginleşir.
</li>
<li><code>
Vezir bolsa ilke yarağsız yavuz, ol el bodnı buzlur çığay bayı tüz</code><br>
İşe yaramayan, fena biri memlekete vezir olursa, o memleket halkı, fakiri ve zengini, hepsi bozulur.
</li>
<li><code>
Vezir edgü bolsa bodunka asığ, bodun asğı birle iligke tatığ</code><br>
Vezirin iyi olması halk için faydalıdır, halka faydalı olduğu gibi, hükümdar için de zevklidir.
</li>
<li><code>
Negü ter eşitgil ay bilgi ögüz, bilig birle köñli yarunmış kögüz</code><br>
Bilgisi deniz gibi derin, bilgi ile gönülü ve göğüsü aydınlanmış olan insan ne der, dinle.
</li>
<li><code>
Begi edgü bolsa ne köñli tili, tutar işçileri könilik yolı</code><br>
Beyin sözü ve gönülü iyi olursa, onun hizmetinde bulunanlar doğruluk yolunu tutarlar.
</li>
<li><code>
Kalı bolsa begler bu küçkey isiz, anıñ işçileri buzar edgü iz</code><br>
Eğer beyler zâlim ve kötü olurlarsa, onların hizmetinde bulunanlar iyi izden ayrılırlar.
</li>
<li><code>
Begi edgü bolsa anığ işçisi, bolur kılkı edgü tegürmez yası</code><br>
Bey iyi olursa, onun hizmetinde bulunanların hareketi iyi olur ve zararları dokunmaz.
</li>
<li><code>
İsiz bolmağınça bu begler bakın, isizig yakurmaz öziñe yakın</code><br>
Beyler kendileri kötü olmadıkça, dikkat et, kötü kimseleri yanlarına yaklaştırmazlar.
</li>
<li><code>
İsiz kayda bolsa isizler bile, ay edgü yorı sen iş edgü tile</code><br>
Kötülük nerede ise, kötüler de beraberdir, ey iyi insan, sen yürü ve iyi arkadaş ara.
</li>
<li><code>
İsiz edgü birle yaraşmaz bolur, köni egri birle küreşmez bolur</code><br>
Kötü iyi ile hiç bir zaman anlaşamaz, doğru eğri ile hiç bir zaman başa çıkamaz.
</li>
<li><code>
Kara tün yaruk künke yakmaz yağuk, yaşıl suv kızıl otka bolmaz konuk</code><br>
Karanlık gece aydınlık güne yaklaşmaz, yeşil su kırmızı ateşe konuk olmaz.
</li>
<li><code>
Bilişmez kişig sen bileyin tese, bilişin ayıtğıl ukulğay basa</code><br>
Tanımadığın adamı tanımak istersen, onun tanıdıklarını sor, o zaman anlarsın.
</li>
<li><code>
Kamuğ neñ katıldı öz ügri bile, köni tur katılma sen egri bile</code><br>
Her şey kendisi gibi olanlar arasına katılır, sen doğrulukla yaşa, eğrilere katılma.
</li>
<li><code>
Bu sözke tanukı bu beyt ol okı, bu beytig okı sen köñülke tokı</code><br>
Bu söze şahit olan şu beyti oku, bu beyti oku ve onu gönlüne yerleştir.
</li>
<li><code>
Yorığlı uçuğlı kamuğ neñni kör, tutar özke iş tuş özi teñni kör</code><br>
Yürüyen, uçan her şeye bak, her biri kendi dengini kendisine eş ve akran seçer.
</li>
<li><code>
İsiz edgü birle katılmaz kaçar, kamuğ neñke yañzağ bu bir yañnı kör</code><br>
Kötü iyiye katılmaz, kaçar, her şeye tatbik edilebilen bu kaideye dikkat et.
</li>
<li><code>
Vezir begke tutçı keñeşçi bolur, keñeşçi kişiler teñeşçi bolur</code><br>
Vezir bey için dâima bir müşavirdir, müşavirler her işte kıyasla hareket ederler.
</li>
<li><code>
İsizke katılma kara edgüsi, isiz boldı kılkı ağır yüdgüsi</code><br>
Kötüye katılma, onun işi kara ve tabiatı fena olur, bu ağır yükü kolay yüklenemezsin.
</li>
<li><code>
Bu begler yakın tutsa edgü kişi, atı edgü kaldı hem el kün işi</code><br>
Beyler iyi insanları kendilerine yakın tutarlarsa, memleketin işi yoluna girer ve iyi ad bırakırlar.
</li>
<li><code>
Yana beg yakın tutsa isiz kişi, isiz kıldı atın hem el kün işi</code><br>
Eğer bey kötü adamları kendisine yakın tutarsa, adını lekeler ve memleket işini bozar.
</li>
<li><code>
Bu yañlığ bulunsa ay(!) ilig vezir, begin inçke tegrür karası udır</code><br>
Ey hükümdar, böyle bir vezir bulunursa, o beyini huzura kavuşturur ve halkı rahat uyur.
</li>
<li><code>
Bolur beg tileki anıñdın tükel, işi barça itlür kayu erse hâl</code><br>
Bey onun vâsıtası ile bütün arzularını elde eder, durum ne olursa olsun, bütün işi düzene girer.
</li>
<li><code>
Bayur ötrü bodnı hem itlür eli, hazine köpedür kutadur yılı</code><br>
Halkı zenginleşir, memleketi de tanzim edilir, hazine çoğalır, beyin hayatı saadet içinde geçer.
</li>
<li><code>
Bolur atı meñü karımaz bolup, bolur ornı edgü karısa ulup</code><br>
Adı, şöhreti tazeliğini hiç bir vakit kaybetmez, ebedî kalır, kendisi yıpranarak ihtiyarlasa bile, yeri sağlamlığını muhafaza eder.
</li>
<li><code>
Yedi bu ajunuğ yegey ol ajun, tirilgey kutun tutçı meñü uzun</code><br>
O bu dünya saadetini elde ettiği gibi, öbür dünya saadetine de nail olur, uzun uzaman hep devlet ve ikbâl içinde yaşar.
<br><br>
<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E SUÂLİ
</li>
<li><code>
İlig aydı uktum bu sözler ögün, idi edgü sözler yorıdı bu kün</code><br>
Hükümdar:—Bu sözleri iyice anladım — dedi—bugün çok güzel şeyler konuşuldu.
</li>
<li><code>
Maña ayğıl emdi sü başlar kişi, negü teg kerek kılsa begler işi</code><br>
Şimdi bana söyle, beylerin işini iyi görmesi için, kumandan nasıl olmalıdır ki,
</li>
<li><code>
Süsin başlasa hem işin işlese, işin başka eltse hatâ tüşmese</code><br>
Ordunun başına geçsin ve işini başarı ile yapsın ve hataya düşmesin.
</li>
<li><code>
Ayu ber maña sen kayusı yarar, çerigin sögüp ol yağısın tarar</code><br>
Bana söyle, kim bu işe yarar ve düşmanın ordusunu bozarak, onu darmadağın eder?
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/icerik.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
