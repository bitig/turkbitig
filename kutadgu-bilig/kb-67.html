<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Odgurmış Öğdülmiş'e Dünyadan Yüz Çevirip, Olana Kanâat Ettiğini Söyler</title>

</head>
<body><script src="/js/theme.js"></script><script src="/js/text.js"></script>

<div class="sitenav">
<div class="header">
	<a href="/"><img class="logo" alt="Türk Bitig" src="/image/logo.png"></a><a class="xlink" href="/icerik.html"><button class="xlinkb">&#9776;</button></a> 
</div>

<div class="tabs">
<a class="parent" href="./">Kutadgu Bilig</a>
</div><!--tabs end-->
<div id="prevnext"><a href="kb-66.html">&#60; Öğdülmiş O...</a> | <a href="kb-68.html">Hükümdar K... &#62;</a>
</div>

</div><!--sitenav end-->
<main><div class="content">

<h1>Odgurmış Öğdülmiş'e Dünyadan Yüz Çevirip, Olana Kanâat Ettiğini Söyler</h1>

<ol>
<li><code>
Odgurmış Öğdülmişke Dünyâdın Yüz Evrüp Barıña Tapı Bolmakın Ayur</code><br>
Odgurmış Öğdülmiş'e Dünyadan Yüz Çevirip, Olana Kanâat Ettiğini Söyler
</li>
<li><code>
Yanut berdi odğurmış aydı bu söz, eşittim men emdi eşit evre söz</code><br>
Odgurmış cevap verdi ve : — Ben sözlerini dinledim, şimdi sen de banların mahzurlu taraflarını dinle — dedi —
</li>
<li><code>
Sen aymış bu sözler kim ögrenseler, ajun içre bulğay tilek ârzûlar</code><br>
Senin söylediğin bütün bu şeyleri insanlar öğrenirlerse, bu dünyada dilek ve arzularına erişirler.
</li>
<li><code>
Velikin tiriglik bolurmu yegü, munı bilgü aşnu ay bilge bügü</code><br>
Fakat hayat yalnız yiyip-içmektenmi ibarettir, ey hakîm âlim, önce bunu bilmelidir.
</li>
<li><code>
Kişi munça emgek bile kazğanıp, uzun kalmaz erse nerek neñ yığıp</code><br>
Bu dünyada uzun müddet kalmayacak olduktan sonra, insanın bu kadar zahmete katlanıp, bu malı toplaması neye yarar.
</li>
<li><code>
Bu dünyâ tileyü yügürse kişi, yatu kaldı tâat tapuğlar işi</code><br>
insan bu dünya peşinde koşarsa, tâat ve ibâdet işini bir tarafa bırakır.
</li>
<li><code>
Bu kün sen maña kelmişiñde berü, baka kör tapuğ barça kaldı turu</code><br>
Bugün senin bana geldiğinden beri, bak işte, bütün ibâdet olduğu gibi geri kaldı.
</li>
<li><code>
Kamuğ bir kişike katılmış üçün, yası munça erse küçeme öçün</code><br>
Yalnız bir tek insan ile görüşüp-konuşmak beni bu derece zarara sokarsa, artık bana gücenme ve beni zorlama.
</li>
<li><code>
Uluş kendke kirse meniñ bu özüm, kişi birle bolğa işim hem sözüm</code><br>
Ben kalkıp, kasaba ve şehre inersem, bütün işim-gücüm insanlar ile olacaktır.
</li>
<li><code>
Negü teg kılur-men bu tâat tapuğ, yapulğay maña bu sıñardın kapuğ</code><br>
Ben tâat ve ibâdetimi nasıl edâ edebilirim, bu kapı artık benim içın kapanmış olacaktır.
</li>
<li><code>
Kiçiglikte yandım karıdım bu kün, bayat tapğı birle tirildim ögün</code><br>
Gençlikten ayrıldım, bugün artık ihtiyarladım, hayatımı Tanrıya hamd u sena ve ibâdet ile geçirdim.
</li>
<li><code>
Yana yandru yanmak yavalık tapa, yararmu maña ay bağırsak apa</code><br>
Heder olacak bir hayata tekrar geri dönmek bana yakışırını, ey merhametli insan.
</li>
<li><code>
Ne edgü bilig berdi bilgi ögüz, eşitgil munı sen ayâ köñli tüz</code><br>
Bilgisi ırmak gibi gür akan âlim ne iyi söylemiş, ey temiz kalpli insan, sen bunu dinle.
</li>
<li><code>
Yegitlikte kılğıl karılık işi, karısa barır küç yetilmez kişi</code><br>
İhtiyarlıkta yapılacak işleri gençken yapmağa çalış, insan ihtiyarlayınca, kuvveti kalmaz ve bunlar yapılamaz.
</li>
<li><code>
Yegitlikte tavrat bayat tapğı kıl, karılıkta bolmaz munı yetrü bil</code><br>
Gençlikte davran, Tanrıya ibâdet kıl, ihtiyarlıkta bu yapılamaz, bunu iyice bil.
</li>
<li><code>
Kiçig oğlan erken kılınç edgü tut, uluğlukka tegse udınur bu ot</code><br>
Genç iken iyi hareket etmeğe çalış, ihtiyarlık gelince, bu ateş söner.
</li>
<li><code>
Ne edgü bolur kör yegitlik üdün, ülüg alsa özke kamuğ edgüdün</code><br>
Yiğitlik çağında her iyilikten kendisine bir hisse almak ne kadar güzel bir şeydir.
</li>
<li><code>
Ne teñsiz bolur kör karımış kişi, yava bolsa kılsa yegitler işi</code><br>
ihtiyarlamış bir kimsenin vaktini heder ederek, gençken yapılması icâp eden şeyler ile uğraşması ne kadar yakışıksız olur.
</li>
<li><code>
Tiriglik üçün boldı dünyâ neñi, tiriglik tükese tüker neñ muñı</code><br>
Dünya malı hayat için yaratılmıştır, hayat sona erince, mal derdi de ortadan kalkar.
</li>
<li><code>
Tiriglik uçuktı tirip bu neñiñ, anuk kimke kodğu kesilse tınıñ</code><br>
Mal toplaya-toplaya hayatın sonuna geldi, nefesin kesilirse, bunları kime bırakacağın bellidir.
</li>
<li><code>
Tutayın sen aymış ilig tapğını, tükel bildim iş tuş bodun kılkını</code><br>
Senin dediğin gebi, hükümdarın hizmetine girdiğimi ve eş-dost ile halkın tavır ve hareketini tam öğrendiğimi düşünelim.
</li>
<li><code>
Negü asğı âhır ölür erse öz, saña teggüsi yok meger iki böz</code><br>
Sonunda ölecek olduktan sonra, bunun faydası ne, bütün bunlardan elinde kalacak olan iki bez parçasıdır.
</li>
<li><code>
Bu munça isinmek azu tumlımak, tilek iki boldı ay ersig çomak</code><br>
Sıcakta bu kadar terleyecek ve soğukta bu kadar titreyeceksin ve neticede ıkı arzunu elde edeceksin, ey müslüman yiğit.
</li>
<li><code>
Biri dünyâ mâlın bedüse özüñ, takı bir yorık bolsa ilde sözüg</code><br>
Biri bu dünya malı ile kendini yükseltmek, biri de memlekette sözü geçen bir adam olmaktır.
</li>
<li><code>
İdi edgü erdi bu iki bulup, ölüm tutmasa kalsa meñü bolup</code><br>
Eğer bu ikisini elde ettikten sonra, ölümün pençesine düşmeyecek ve burada ebedî olarak kalacak olsa idim, bu çok güzel bir şey olurdu.
</li>
<li><code>
Ölüm aldı mendin bu iki tatığ, nerek emdi dünyâ ay bilgi batığ</code><br>
Bu iki zevki ölüm benim elimden aldıktan sonra, şimdi bu dünyanın bana ne lüzumu var, ey derin bilgili insan.
</li>
<li><code>
Kişi kutluğınıñ bolur belgüsi, küniñe yegedür anıñ edgüsi</code><br>
İnsanlar arasında saadete nail olan kimsenin nişanı olur, onun iyiliği günden-güne artar.
</li>
<li><code>
Kalı kutsuz erse kişig tumlıtur, karılık üdinde kılınç artatur</code><br>
Eğer insan talihsiz ise, o başkalarını kendisinden soğutur ve ihtiyarlık gününde ahlâkı bozulur.
</li>
<li><code>
İdi yakçı aymış bügü bilgi keñ, eşitgil munı sen ayâ kızğu eñ</code><br>
Hakîm ve bilgisi geniş olan insan çok iyi söylemiş, ey al yanaklı, sen bunu dinle.
</li>
<li><code>
Kişi kutluğı ol neçe ulğadu, baru edgü bolsa isizlik kodu</code><br>
İnsanların kutlusu yükseldikçe iyi olur ve kötülüğü bırakır.
</li>
<li><code>
Tükel belgülüg bil kişi kutsuzı, karıp yügrür erse havâsı udu</code><br>
Şunu açık olarak bil ki, ihtiyarladığı hâlde, nefsine uyarak, onun peşinde koşan kimse de insanların talihsizidir.
</li>
<li><code>
Kanı ol bu dünyâ tilep tutğuçı, öziñe temür kend tura yapğuçı</code><br>
Dünyayı isteyip, eline alan ve kendisine demirden şehir ve kale yaptıran kimse nerede.
</li>
<li><code>
Kanı ol otun ıt bu dünyâ bulup, yaşıl kökke sundı kara kuş münüp</code><br>
Bu dünyayı bulan ve kartala binerek, mâvî göğe çıkan o küstah köpek nerede.
</li>
<li><code>
Kanı ol bayat-men tegüçi otun, teñizde kodı ıdtı teñri töbün</code><br>
Ben Tanrıyım"" diyen ve sonunda Tanrının denizin dibine gönderdiği küstah nerede."
</li>
<li><code>
Kanı ol bu dünyâ neñin tergüçi, neñi birle yerde kodı barğuçı</code><br>
Bu dünya malını toplayan ve malı ile birlikte yerin dibine geçen;insan nerede.
</li>
<li><code>
Kanı ol toğardın batarka tegi, yorıp el tutuğlı bu dünyâ begi</code><br>
Doğudan batıya kadar sefer ederek, bir çok memleketleri hâkimiyeti altına alan dünya beyi nerede.
</li>
<li><code>
Kanı ol tayakı yılan bolğuçı, teñiz yarlıp ötrü yorıp keçgüçi</code><br>
Asası yılana çevirilen ve deniz yarılarak, oradan yürüyüp geçen insan nerede.
</li>
<li><code>
Kanı ol peri kuş bu yalñuk öze, uluğluk kılığlı kılınçı tüze</code><br>
Peri, kuş ve insanlara hükmeden o âdil insan nerede.
</li>
<li><code>
Kanı ol ölüg tirgürügli kişi, ölümke tutuğ boldı âhır işi</code><br>
Ölüleri dirilten insan nerede, o da nihayet ölümün esiri olmuştur.
</li>
<li><code>
Kanı ol kişide üdürmiş talu, kokuz kaldı dünyâ irildi tolu</code><br>
insanlar arasında seçilmiş olan o iyi zât nerede, dünya onsuz boş kaldı, bir tarafı eksildi.
</li>
<li><code>
Ölüm tuttı eltti bu samışlarığ, sinimü kodur kör ay kılkı arığ</code><br>
Bu saydıklarımın hepsini ölüm yakaladı ve götürdü, ey temiz kalpli insan, senimi burada bırakacaktır.
</li>
<li><code>
Bu yañlığ-turur bu ajun öñdisi, kerek öñdisi tut kerek tüñdisi</code><br>
Bu dünyanın kanunu böyledir, ister buna göre hareket et, ister aksi yolu tut.
</li>
<li><code>
Baka körgil emdi yağız yer koyı, ne yañlığ kişi kirdi tolmaz oyı</code><br>
Dikkat et, imdi bu kara toprak altına ne çeşit insanlar girmiştir, onun çukuru hâlâ dolmamıştır.
</li>
<li><code>
Açıp körse erdiñ kara yer katın, ne üdrüm talular yatur ınçıkın</code><br>
Kara toprağın altını bir az açıp baksa idin, orada ne kadar seçkin ve iyi insanların cesetlerini görürdün.
</li>
<li><code>
Ne begler yaturlar kara yer bolup, ne bilge bügü sızdı yerde ölüp</code><br>
Ne beyler kara toprak olmuş, yatarlar, ne âlim ve hakimler ölüp, toprağa karışmışlardır.
</li>
<li><code>
Begin kulda adra bilümez özüm, çığayığ bayında seçümez közüm</code><br>
Ben orada beyi kuldan seçemiyorum, gözüm fakiri zenginden ayırt edemiyor.
</li>
<li><code>
Neçe kür küvezler bir ig iglemez, kara yerke kirdi kanı tepremez</code><br>
Hayatlarında hiç bir hastalık görmeyen ne kadar cesur ve mağrur insanlar kara toprak altına girdiler, kımıldanmağa mecalleri yok.
</li>
<li><code>
Bu yañlığ kişiler töşendi yerig, ya senmü kalır sen ya menmü tirig</code><br>
Bütün bu insanlar toprağı döşendiler, burada senin ile benmi diri kalacağız.
</li>
<li><code>
Yorıyu turuğlı bu barkın kişi, uluğ yolda itmez bu ev bark işi</code><br>
Bu büyük yolda yalnız dinlenmek için bir az duran yolcu ev-bark yapmaz.
</li>
<li><code>
Özümdin kötürdüm bu ârzû tilek, kodu bir bayatım maña tap yölek</code><br>
Ben içimdeki bütün arzu ve dilekleri yok ettim, beni bırak, Tanrım bana yeter bir destektir.
</li>
<li><code>
Kişig kul kılığlı bu sukluk-turur, kiterdim bu sukluk közüm tok-turur</code><br>
İnsanı kul eden bu ihtirastır, ben ihtirası bıraktım, artık gözüm toktur.
</li>
<li><code>
Negü ter eşit dünyâ kodmış kişi, yayığ dünyâka köñli todmış kişi</code><br>
Dünyayı bırakmış ve bu dönek dünyadan bıkmış olan insan ne der, dinle.
</li>
<li><code>
Ajunda tilekin bulundı özüm, harislık özindin kiterdi közüm</code><br>
Ben bu dünyada dileğimi buldum, her türlü ihtiras gözümden silindi.
</li>
<li><code>
Özüm kodtı dünyâ tilek ârzûsın, tilekim tükendi kesidi sözüm</code><br>
Bu dünya ile ilgimi kestim ve bütün dilek ve arzuları üzerimden attım, artık dileğim kalmadı, işte bu kadar.
</li>
<li><code>
Bu dünyâ içi bir tarığlağ-turur, negü ekse munda yarın ol önür</code><br>
Bu dünya bir tarladır, burada bugün ne ekilirse, yarın o biçilir.
</li>
<li><code>
Uruğ edgü ekse öner edgülük, ol edgü bolur ol yegü kedgülük</code><br>
iyilik tohumu ekilirse, iyilik çıkar ve bu iyilik senin için yiyecek ve giyecek olur.
</li>
<li><code>
Uruğ isiz ekse isiz ök önür, ol isiz boyunka yarın yük bolur</code><br>
Fenalık tohumu ekilirse, fenalık çıkar ve bu fenalık yarın insanın boynuna bir yük olur.
</li>
<li><code>
Bu kün kodmağınça havâ ârzûlar, yarın bulğu ermez özüm edgüler</code><br>
Bugün bu nefsi ve arzuları üzerimden atmadan, benim yarın iyilik bulmama imkân yoktur.
</li>
<li><code>
Seni kodmaz erken bu dünyânı kod, saña todmaz erken sen ir aşnu tod</code><br>
Bu dünya seni terketmeden, sen onu bırak, o senden bıkmadan, sen daha önce davran, onu gözünden düşür.
</li>
<li><code>
Anı kodmasa sen seni kodğa ok, añar todmasa sen saña todğa ok</code><br>
Sen onu terketmezsen, o seni bırakacaktır, sen ondan bıkmazsan, o senden bıkacaktır.
</li>
<li><code>
Bolup kalğu erse nerek bu ajun, seni kodğu erse anı kod özün</code><br>
Böyle olduktan sonra, bu dünyanın ne lüzumu var, onun seni terketmesini beklemektense, sen onu bırak.
</li>
<li><code>
Munı kod tile ol ajunuğ turup, erejin tiril anda meñü bolup</code><br>
Bunu bırak, şimdi o dünyayı iste ve orada huzur içinde, ebedî hayat sur.
</li>
<li><code>
Takı munda yegrek tileyin tese, ikigün ajunuğ tileme usa</code><br>
Bundan daha iyisi de var, eğer yapabilirsen, bunların ikisini de isteme.
</li>
<li><code>
Yorı iki ajun idisin tile, nerek dünyâ ukbi ikigün bile</code><br>
Yürü, bu iki dünyanın sahibini iste, dünya ve âhiret, bu ikisinin de ne lüzumu var.
</li>
<li><code>
Törütgenni bulsa törümiş seniñ, yaratğannı bulsa yaratmış seniñ</code><br>
Türeteni bulursan, türeyen senindir, yaratanı bulursan, yaratılan senindir.
</li>
<li><code>
Törümişke korkma tileme tilek, törütgenke korkğıl anı tut yölek</code><br>
Türeyenden korkma ve ondan hiç bir dilekte bulunma, türetenden kork ve her şeyi ondan iste.
</li>
<li><code>
Törütgen idi tapğı evre kodup, törümişke tapmak bolurmu udup</code><br>
Türeten rabbin ibâdetini geri bırakıp, türeyene uymak ve ona hizmet etmek değermi.
</li>
<li><code>
İkide adın yok tapuğa işi, ya tapğı yarağay kötürgey başı</code><br>
Hizmetkârın şu iki şeyden başka kazancı yoktur : ya onun hizmeti makbule geçer ve başı yükselir.
</li>
<li><code>
Ya tapğı yaramağa emgekleri, yava bolğa üd kün tiriglikleri</code><br>
Yahut hizmeti ve zahmetleri makbule geçmez, vakti ve ömrü boşuna harcanmış olur.
</li>
<li><code>
Yarasa tapuğ beg kötürse anı, bolur özke erksiz bu bulmış küni</code><br>
Eğer hizmeti makbule geçer ve bey yükseltirse, aradığını bulduğu gün, o artık kendisine hâkim olamaz.
</li>
<li><code>
Ara aç ara tok yügürgü kerek, begi yatsa emgek bu körgü kerek</code><br>
Bunun için bâzan aç, bâzan tok koşmak lâzım, beyi rahat ederse, onun zahmetini hizmetkârının yüklenmesi lâzımdır.
</li>
<li><code>
Kalı siñmese kör bu kılmış tapuğ, yava boldı isiz tiriglik kamuğ</code><br>
Eğer onun bu yapmış olduğu hizmeti makbule geçmezse, bütün bir hayat, çok yazık ki, boşuna geçmiş olur.
</li>
<li><code>
Kayu ol tapuğçıkaayğıl asığ, bu tapğı içinde negü ol tatığ</code><br>
Söyle, hizmetkârın elde ettiği nedir, onun bu hizmetinde ne gibi bir zevk vardır.
</li>
<li><code>
Negü ter eşitgil ıla erkini, tapuğçı törüsin ayur kör anı</code><br>
Hizmetkârlık âdap ve erkânı hakkında ila büyüğü ne der, dinle.
</li>
<li><code>
Baka barsa ters iş bu begler işi, tapınsa telim terk yaranmaz kişi</code><br>
Dikkat edersen, bu beylerin işi ters bir iştir, insan çok çalışmakla onlara kendisini kolay-kolay beğendiremez.
</li>
<li><code>
Yarasa tapuğ özke erksiz bolur, yaramasa tapğı küniñe ilür</code><br>
Hizmeti beğenilirse, o kendi-kendisine hâkim olamaz, hizmeti beğenilmezse, o günden-güne itibardan düşer.
</li>
<li><code>
Tapuğka ınanma ay tapğı telim, tapuğ kılğa âhır başıñnı kalım</code><br>
Ey hizmeti çok olan insan, sen hizmetine güvenme, bu hizmet, sonunda, senin başına mal olur.
</li>
<li><code>
Sevindi tedükte sasıtur söker, yazıldı tedükte buşup kaş tüger</code><br>
O "memnun oldu" derken, ortalığı berbat eder, söğer, "yüzü güldü" derken, hiddetlenir, kaşlarını çatar.
</li>
<li><code>
Tükel bilse bolmaz kılıklarını, yeme alsa bolmaz alıklarını</code><br>
Onların tabiatlerini tamamiyle öğrenmek imkânsızdır, yapacakları fenalıkları da önlemek mümkün değildir.
</li>
<li><code>
Tüpi yel-turur bu ajun kör oğul, kölike-turur kör karârı yok ol</code><br>
Ey oğul, bu dünya bir kasırga rüzgârıdır, o hiç bir yerde karar etmeyen bir gölgedir.
</li>
<li><code>
Sakım ol körü barsa körnü-turur, tutayın tedükte yiter yok bolur</code><br>
Dikkat edersen, o ancak göze görünen bir seraptır, tutmak istersen, ele girmez, yok olur.
</li>
<li><code>
Kezigçe kelir kör bu devlet kurı, tezig ol yayığ hem bolur terk karı</code><br>
Bu saadet nöbeti, bak, sıra iie gelir, o dönektir, kaçmak ister, bir de çabuk ihtiyarlar.
</li>
<li><code>
Kerek bolmaz emdi bu dünyâ maña, ya devlet kezigi kezig ay toña</code><br>
Bana böyle bir dünyanın lüzumu yoktur, bu sıtmaya benzeyen saadet nöbetini de istemem, ey kahraman yiğit.
</li>
<li><code>
İdim yadı iş tap sevingü sevinç, anıñ yarlığı tap avınğu avınç</code><br>
Rabbimin zikri bana kâfi bir iştir ve yerinde bir sevinçtir, onun emirlerini yerine getirmek, benim için kâfi bir meşgaledir.
</li>
<li><code>
Sevüg bolmasa tap idim sevmişi, yağım yek-turur öz yağılamışı</code><br>
Rabbimin sevdiği işler kâfi gelmezse, mücâdele etmek için, düşmanım olan şeytan vardır.
</li>
<li><code>
Tilekim anıñdın umınçım añar, sığınğu idim ol küvençim añar</code><br>
Her arzumu Tanrıdan diler ve ona ümit bağlarım, her şeyde Tanrıya iltica eder ve ona güvenirim.
</li>
<li><code>
Tonum koy yüñi tap yegüm arpa aş, tükel boldı dünyâ maña ay kadaş</code><br>
Giymek için, koyun yünü ve yemek için, arpa aşı bana yeter, ey kardeş, bu dünyadan başka bir şey beklemiyorum.
</li>
<li><code>
Negü ter eşitgil bağırsak sözi, üñürde turuğlı sakınuk özi</code><br>
Mağarada yaşayan, merhametli ve takva sahibi insan ne der, dinle.
</li>
<li><code>
Ajunda alındım özümke öñi, kavuk sökti yem tap tonum koy yüñi</code><br>
Dünyadan kendi hissemi aldım, kepekten yiyecek ile koyun yününden elbise bana yeter.
</li>
<li><code>
Şekerde tatığlığ kavuk yür maña, çuz ol bu örüm ton ağılar teñi</code><br>
Kepek yemeği, benim için, şekerden daha tatlıdır, bu beyaz elbise, sırmalı ipeklilere bedeldir.
</li>
<li><code>
Karın todğuça ye kamuğ yem içim, kerek arpa yür tut todurğu açım</code><br>
Her yiyecek ve içecekten ancak karnı doyuracak kadar yemeli, içinde ister arpa, ister darı olsun, bu da benim karnımı doyuracaktır.
</li>
<li><code>
Toru ölmegüçe yegil ây kadaş, yeme udlayu sen taduñ bolğa baş</code><br>
Ey kardeş, sen ölmeyecek kadar bir şey ye, öküz gibi çok yeme, mizacın bozulur.
</li>
<li><code>
Tatığ sürme tatığ kını ked katığ, tatığka yanut ornı teñsiz batığ</code><br>
Zevk-safa sürme, zevkin cezası çok ağırdır, zevk karşılığında elde edilen yer berbat bir bataklıktır.
</li>
<li><code>
Açığ süçig aşlar boğuz tatğı ol, boğuz tatğı sürgen kişi yılkı ol</code><br>
Ekşi veya tatlı yemekler boğaz zevkidir, boğazına düşkün adam hayvandan başka bir şey değildir.
</li>
<li><code>
Ağı çuz kedim ton kişi kedgüsi, et öz örtgü tap kıl ay er edgüsi</code><br>
İnsanlar ipekli ve sırma elbiseler giyerler, sen ancak vücûdunu örtecek bir şeyle iktifa et, ey erkeklerin iyisi. ¦
</li>
<li><code>
Boğuz bir todunsa iki kün barır, egin kedse bir ton iki yıl kalır</code><br>
Boğaz bir doyarsa, bu iki gün devam eder, sırta giyilen bir elbise iki yıl dayanır.
</li>
<li><code>
Bu iki üçün özüm kul kılıp, kişi tapğı kılmak yararmu bilip</code><br>
Bu iki şey için insanların hizmetine girmekle, kendini bile-bile kul etmek değer mi.
</li>
<li><code>
Ediz arşta altın serâ’ka tegi, tüzü barça muñluğ-turur bir teñi</code><br>
Yukarıda Arş'tan aşağıdaki toprağa kadar, dünyada mevcut ne varsa, bunların hepsi, istisnasız, muhtaç durumdadır.
</li>
<li><code>
Meger bir bayat ol tükel muñsuzun, muñuğ bildeçi ol bağırsak tüzün</code><br>
Her şeyden müstağni ancak bir Tanrı vardır, o ihtiyaçları bilir, merhametli ve halimdir.
</li>
<li><code>
Köñül bir bayatka uladım köni, tilekçi bolup-men tiler-men anı</code><br>
Gönlümü ihlâs ile bir olan Tanrıya ulaştırdım, ısteyici sıfatı ile yalnız onu istiyorum.
</li>
<li><code>
Barı boldı şeksiz maña belgülüg, köñül bütti yırlar tilim ülgülüg</code><br>
Onun varlığına gönülden iman ettim, gönlüm inandı ve dilim şevkle onu zikreder.
</li>
<li><code>
Barıña mukır-men tiler&gt;<men belgüsüz<="" code="" kayuda="" tilegü="" usuz,="" özüm=""><br>
Varlığını ikrar ediyor ve gece-gündüz uyumadan, onu istiyorum, fakat onu nerede arayacağımı kendim de bilmiyorum.
</men></code></li>
<li><code>
İdimni tiler&gt;<men bulur-men="" code="" körüglisi="" nışânın="" usı="" yok,="" yok<="" özüm=""><br>
Geceleri gözlerimi kırpmıyorum, rabbimi diliyorum, nişanını buluyorum, fakat onu gören yok.
</men></code></li>
<li><code>
Tilegli udımaz tile tınmağıl, tilep bulmadım tep titip yanmağıl</code><br>
Arayan uyumaz, durmadan ara, arayıp ona yaklaşmışken, bulamadım diye, geri dönme.
</li>
<li><code>
Tile tutçı tınma tilep yetgü yok, tilep bulmadım tep yanın yatğu yok</code><br>
Durup-dinlenmeden ara, aramakla ona erişebilen yok, fakat arayıp da, bulamadım diye, yan yatmak da doğru değildir.
</li>
<li><code>
Tilegli yügürgü kerek tınmadı, tınıp yatğuçılar tilek bulmadı</code><br>
Arayan kimse dinlenmeden koşmalıdır, dinlenerek yatan kimseler aradıklarını bulamadılar.
</li>
<li><code>
Tilep tınmağuçı ne bulmaz bolur, tınıp yatsa ârzû tilek kim bulur</code><br>
Durmadan arayanlar neler bulmazlar, kim dinlenip-yatmakla arzusuna kavuşur.
</li>
<li><code>
Meni ol tiledi eñ aşnu sevip, anı men tiler boldum emdi ivip</code><br>
ilk önce, severek, o beni arzuladı, ben de şimdi çırpınarak, onu arar oldum.
</li>
<li><code>
Meni aşnu ol koldı erdi ezel, anın men kolur boldum emdi tükel</code><br>
Önce o beni ezelde istemiş idi, onun için şimdi ben de yalnız onu ister oldum.
</li>
<li><code>
Bu mundağ idimni kalı sevmeyin, tilep bulğuka öz kalı ivmeyin</code><br>
Böyle rabbimi nasıl sevmem, onu arayıp-bulmak için, nasıl çırpınıp durmam.
</li>
<li><code>
Muñumka takımka maña ol yarar, belâ kadğu tegse meni ol yular</code><br>
Muhtaç olduğum zaman, başım sıkıldığı zaman, bana o yardım, eder, belâ ve kaygı gelirse, beni o kurtarır.
</li>
<li><code>
Meni ol üdürdi eñ aşnu tilep, anın öz tiler boldı köñlin ulap</code><br>
ilk önce o beni isteyerek seçti, bu sebepten şimdi ben onu gönülden arzuluyorum.
</li>
<li><code>
Meni ol törütti bu ol çın sözüm, meni ol igidti bedüdi özüm</code><br>
Bu sözüm doğrudur, beni o yarattı, yetiştirdi ve ben de böylece büyümüş oldum.
</li>
<li><code>
Tüñüldüm bu halktın sığındım añar, küdezgey meni ol kamuğdın sıñar</code><br>
Ben halktan vaz geçtim, Tanrıya sığındım, o beni her şeyden korur.
</li>
<li><code>
Özüm kalsa yalñuz idim yadı tap, özüm sözlegüke idim atı tap</code><br>
Yalnız kalırsam, bana rabbimin zikri yeter, zikretmek için, bana rabbimin adı yeter.
</li>
<li><code>
Avıñum sığıñum yölekim tokum, ol ol bir idi todğu açım tokum</code><br>
Avunacağım, sığınacağım, desteğim ve dayanağım odur, açlığımda ve tokluğumda beni gözeten o bir olan rabbimdir.
</li>
<li><code>
Negü ter eşitgil süzülmiş kişi, idisi bile çın tüzülmiş kişi</code><br>
Kalbi temizlenmiş ve Tanrıya gerçekten ulaşmış olan insan ne der, dinle.
</li>
<li><code>
Köñüldeki sırrım açar-men saña, tilek ârzû birle uçar-men saña</code><br>
Gönüldeki sırrımı sana açarım, dilek ve arzu ile sana uçarım.
</li>
<li><code>
Küvengü avınğu sığınğu idim, kamuğdın üzüldüm kaçar-men saña</code><br>
Benim güvenecek, avunacak ve sığınacak rabbim sensin, her şey ile ilgimi kestim, sana sığınırım.
</li>
<li><code>
Ol ajunka ornuñ bu ajun-turur, munı kodmağınça anı kim bulur</code><br>
Senin o dünyadaki yerin bu dünyaya bağlıdır, bu dünya hava ve heveslerinden vazgeçmeden, o dünyayı kim kazanabilir.
</li>
<li><code>
Yüz utru kitergü bu dünyâ salıp, anın bolsa ukbi bulunğay alıp</code><br>
Bu dünyadan uzaklaşıp, ondan vaz geçmek lâzımdır, ancak böylelikle ukbâ elde edilebilir.
</li>
<li><code>
Yayığ dünyâ bekrü eligde tutup, negü teg bulur meñü ajun yatup</code><br>
İnsan bu dönek dünyaya sarılır ve onun zevklerine mukavemet etmezse, ebedî dünyayı nasıl bulur.
</li>
<li><code>
Hatarlığ-turur dünyâ nûşı ağu, arığın tile barça içgü yegü</code><br>
Bu dünya tehlikeler ile doludur, onun şerbeti zehirdir, sen bütün içecek ve yiyeceklerde temizlik ara.
</li>
<li><code>
Kodu bergü dünyâ tilek ârzûsın, anın bulsa ukbi orun edgüsin</code><br>
Ukbâda iyi bir yer bulabilmek için insan bu dünyanın dilek ve arzularından vazgeçmelidir.
</li>
<li><code>
Hakikat munı bil ay ögdülmişim, ayayın saña men özüm bilmişim</code><br>
Ey Öğdülmiş'im, ben sana kendi bildiklerimi söyleyeceğim, sen bunları hakikat bil.
</li>
<li><code>
Bu tört neñ tükel kodmağınça kişi, adın tört kılumaz kişi uz işi</code><br>
insan şu dört şeyden tamamen vazgeçmedikçe, diğer dört işi iyice yapamaz.
</li>
<li><code>
Bu dünyâ işin kodmağınça tükel, kılumaz bu ukbi işin ay ınal</code><br>
Bu dünya işini tamamen bırakmadıkça, insan ukbâ işini yapamaz, ey inanılır insan.
</li>
<li><code>
Kişide yırak bolmağınça kadaş, bayat tapğıña tegse bolmaz adaş</code><br>
Ey kardeş, insanlardan uzaklaşmadıkça, Tanrıya ibâdet ile meşgul olunamaz.
</li>
<li><code>
Havâ ârzû boynı sımağınça öz, könilik yolıña kirümez et öz</code><br>
Kendi nefis ve hevesinin başını ezmedikçe, vücût doğruluk yoluna giremez.
</li>
<li><code>
Köñüldin çıkarğu kamuğ dünyâsın, añar ötrü kirse bayat sevgi çın</code><br>
Gerçek Tanrı sevgisinin girebilmesi için, insan gönlünden bütün dünya arzularını çıkarıp-atmalıdır.
</li>
<li><code>
Tünek ol bu dünyâ müsülmân öze, tünekte erej kolma köñlüñ tüze</code><br>
Bu dünya müslümanlar için bir zindandır, zindanda huzur arama, gönlünü doğrult.
</li>
<li><code>
Et öz ülgi berme katığlan usa, özüñ yolka köñey anıñda basa</code><br>
Elinden geldiği kadar vücûdun isteklerini yerine getirmemeğe gayret et, ancak böylelikle kendin doğru yola girebilirsin.
</li>
<li><code>
Yava kılmağıl bu keçer üd künüñ, yana bulğu ermez keçigli tünüñ</code><br>
Bu geçici zaman ve gününü boşuna sarfetme, her geçen gecen bir daha geri dönmeyecektir.
</li>
<li><code>
Keçer kün yava bolsa öknür kedin, tiriglik yava kılsa bulmaz adın</code><br>
Geçen günün boşuna geçerse, sonunda peşiman olursun, bu hayatı boşuna harcarsan, onu tekrar elde edemezsin.
</li>
<li><code>
Negü ter eşit kör ay bilgi teñiz, özi kodkı alçak ne köñli ediz</code><br>
Dinle, bilgisi deryalar kadar geniş, mütevazı, gönülü alçak, fakat kendisi yüksek olan insan ne der.
</li>
<li><code>
Uluştın uluşka köçügli kişi, köçin öñdün ıdsa iter uz işi</code><br>
Diyardan-diyara göçen insan eşyalarını önceden gönderirse, işini daha iyi yapmış olur.
</li>
<li><code>
Bu köçmezde açnu köç ıdsa oza, köçüp barsa asğı yarutur köze</code><br>
Kendisi daha göç etmeden, göçünü önceden gönderirse, oraya varınca, onun için çok faydalı olur.
</li>
<li><code>
Kerek ıd köçüñni kerek ıdmağıl, özüñ köçgü âhır osal bolmağıl</code><br>
Göçünü ister gönder, ister gönderme, fakat sonunda kendin nasılsa göçeceksin, gafil olma.
</li>
<li><code>
Kerek erse beg bol kerek erse kul, uzun kalğu ermez ölüm tuttı yol</code><br>
ister bey ol, ister kul, burada uzun zaman kalacak değilsin, ölüm artık seni yolda bekliyor.
</li>
<li><code>
Kerek miñ yaşağıl kerek on sekiz, özüñ ölgü edgü atıñ kodğıl iz</code><br>
ister bin yıl yaşa, ister on sekiz, bir gün öleceksin, eser olarak, iyi ad bırakmağa çalış.
</li>
<li><code>
Kerek erse bay bol kerek yok çığay, tiriglikni yer bu keçer yıl kün ay</code><br>
ister zengin ol, ister yoksul ve fakir, her geçen yıl, ay ve gün hayatı kemirmektedir.
</li>
<li><code>
Başıñ kökke tegse bedüklük atın, kirip yatğu ornuñ kara yer katın</code><br>
Büyüklük ve şöhretle başın ne kadar göklere yükselirse-yükselsin, sonunda girip-yatacağın yer kara toprağın altıdır.
</li>
<li><code>
Tiriglik bulup er yava kılsa üd, özin otka attı uş ol yılkı ud</code><br>
Hayat nimetini elde edip de vaktini boşuna geçiren insan kendisini ateşe atmış demektir, o hayvandan farksızdır.
</li>
<li><code>
Esenlik bulup er yava kılsa yaş, bu körksüz tiriglik bolur ay kadaş</code><br>
insan sağlık bulup da ömrünü boşuna sarfederse, ey kardeş, bu çok çirkin bir hayat olur.
</li>
<li><code>
Meniñ kadğumı sen yeme ay kadaş, sen öz kadğuñı ye töküp közde yaş</code><br>
Ey kardeş, sen benim kaygımı yeme, sen gözünden yaş dökerek, kendi derdin ile uğraş.
</li>
<li><code>
Bu dünyâ işi bek tuzakçı-turur, tuzakka ilinme seni berkitür</code><br>
Bu dünya işi sağlam bir tuzaktır, tuzağa düşme, seni sım-sıkı yakalar.
</li>
<li><code>
Bu kün keldi devlet tilekçe yorır, ınanma añar sen yana terk barır</code><br>
Bugün sana saadet geldi, senin arzuna göre hareket eder, fakat sen ona inanma, o yine çabuk gider.
</li>
<li><code>
Usanma ölümke sakınma uzun, busuğdın çıkar teg çıkar üdsüzün</code><br>
Gafil olma, ölümü uzak sanma, onu beklemediğin bir anda, pusudan çıkan bir düşman gibi, karşında bulursun.
</li>
<li><code>
Üküş miñ osalığ ölüm basmış ol, telim yumğılarığ ölüm saçmış ol</code><br>
Binlerce gafil kimseye bu ölüm baskın yapmıştır, bir çok toplulukları bu ölüm dağıtmıştır.
</li>
<li><code>
Negü ter eşit emdi köñli oduğ, ölümke osal bolma teggey yoduğ</code><br>
Şimdi gönülü uyanık insan ne der, dinle, ölüme karşı gafil davranma, zararını görürsün.
</li>
<li><code>
Üküş ternekig kör taradı ölüm, ölümüg sakınsa akar köz yulum</code><br>
Bir çok toplulukları, bak, ölüm dağıttı, ölüm hatırıma geldikçe, göz yaşım çeşme gibi akar.
</li>
<li><code>
Menin köksegüçi meni kalmadı, asığ kılmadı sü itiglig tolum</code><br>
Ben diyerek, göklere yükselmek isteyenin benliği kalmadı, silâhlı ordular ona karşı kâr etmedi.
</li>
<li><code>
Usanma tiriglik barır belgüsüz, keçer uş bu üd kün yana yanğusuz</code><br>
Gafil olma, hayat belli etmeden gider, bu zaman ve gün bir daha geri gelmemek üzere geçer.
</li>
<li><code>
Erejke avınma yava bolğa kün, bu kutka ınanma yayığ ol otun</code><br>
Huzura dalıp, kendini avutma, yoksa günün boşuna geçer, bu saadete inanma, o dönek ve küstahtır.
</li>
<li><code>
Bedük men tegüçini tuttı ölüm, uluğ men tegüçini uttı ölüm</code><br>
Ben büyüğüm diyeni ölüm yakaladı, "ben uluyum" diyeni ölüm yendi.
</li>
<li><code>
Ölüm buzdı ordu telim kend uluş, ölüm buzdı karşı saray ev üküş</code><br>
Ölüm bir çok şehir ve memleketleri viraneye çevirdi, ölüm bir çok saray, köşk ve evleri yıktı.
</li>
<li><code>
Neçe miñ tirig öldi tolup yatur, biziñ kelgümizni küdezip yatur</code><br>
Yaşayan kaç bin insan öldü ve yerin altına girip-gizlendi, orada bizim de gelmemizi bekliyorlar.
</li>
<li><code>
Baka kör olarığ sen açğıl közüñ, begig kulda adra bilürmü özüñ</code><br>
Onlara dikkatle bak, gözünü aç, beyi kuldan ayırabilirmisın.
</li>
<li><code>
Uluğluk ölümke asığ kılmadı, ölümdin kaçığlı keçig bulmadı</code><br>
Büyüklük ölüme karşı fayda etmedi, ölümden kaçan — kaçacak bir yol bulamadı.
</li>
<li><code>
Ağır savçılarığ iletti ölüm, adın kim itügey ot em ya tolum</code><br>
Nice ulu peygamberleri ölüm götürdü, artık kim ona karşı ilâç, deva veya silâh bulabilir.
</li>
<li><code>
İnançsız-turur bu cefâçı ajun, yayığ kılkı irsel kılınçı otun</code><br>
Bu cefacı dünyaya inanılmaz, o dönektir, onun tabiatı vefasızdır, küstahça hareket eder.
</li>
<li><code>
Negü teg keçürse keçer terk küni, barır edgü isiz ne egri köni</code><br>
Nasıl geçerse-geçsin, onun günü çabuk geçer, iyisi de, kötüsü de, eğrisi de, doğrusu da fânidir.
</li>
<li><code>
Tokun ma keçer hem açın ma keçer, ne begke kılur yüz ne bay kul seçer</code><br>
insan doysa da geçer, aç kalsa da geçer, ne beye yüz verir, ne zengin, ne de kul seçer.
</li>
<li><code>
Ereji uzamaz ne emgekleri, nerek ötrü munça çoğı ün urı</code><br>
Onun ne huzuru ve ne de zahmeti uzun sürer, ey oğul, bu kadar gürültü ve patırdıya ne lüzum var.
</li>
<li><code>
İdi yakşı aymış bügü bilgi keñ, kılıkı yorıkı bile köñli teñ</code><br>
Hakîm, bilgisi geniş, düşünce ve hareketi birbirine uygun olan kimse çok iyi söylemiş.
</li>
<li><code>
Az edgüke yalñuk unıtur özin, yaşıl kökte üstün yorıtur sözin</code><br>
Küçük bir saadete erince, insan kendisini unutur, sözünü mâvî gökten daha yukarılara yükseltir.
</li>
<li><code>
Neçe kür kögüzlüg küvenür erig, ölüm yençti kögsin saçıttı közin</code><br>
Nice kabadayı, kibirli ve mağrur insanların göğüsünü ölüm ezmiş ve gözünü çıkarmıştır.
</li>
<li><code>
Bu erdi saña çın bağırsaklıkım, munu sözledim men saña ay akım</code><br>
İşte bu söylediklerim sana gerçek bağlılığımın bir nişanıdır, ey cömerdim.
</li>
<li><code>
Kim erse bu halığ bilür erse çın, arçar bolğu ermez bu dünyâ yakın</code><br>
Bu hakikate vâkıf olan insan hiç bir zaman bu dünyaya kıymet vermez.
</li>
<li><code>
Yitürdüm yegitlik yetildi yaşım, yıpar kitti kâfûr eşündi başım</code><br>
Gençliği kaybettim, yaşım ileriledi, misk yerine başım kâfur örtündü.
</li>
<li><code>
Seziksiz ölümke anunğu üdi, bu künde naru ol ay yalñuk kedi</code><br>
Ey insanların iyisi, bundan sonra artık, şüphesiz, ölüme hazırlanma zamanı gelmiştir.
</li>
<li><code>
Ölüm kadğusı tuttı ketti sevinç, ölümde kedin iş negü teg erinç</code><br>
Ölüm kaygısı sardı, sevinç artık bizden gitti, ölümden sonra, acaba, hâlimiz nice olacaktır.
</li>
<li><code>
Bu kadğu sakınç birle erken özüm, negü teg iligke barır-men tüzüm</code><br>
Ey temiz kalpli insan, ben bu kaygı ve endişe içinde kıvranırken, nasıl kalkıp, hükümdarın yanına giderim.
</li>
<li><code>
İligke meniñdin asığ bolmağay, tusulsu tese hem tusu bulmağay</code><br>
Hükümdar benden hiç istifâde edemeyecektir, kendisine faydalı olmamı istiyorsa, ona hiç bir faydam dokunamayacaktır.
</li>
<li><code>
Kalı ol ajunluk tilese meni, meni bardı saknıp yorısu köni</code><br>
Eğer beni öteki dünya için yanında istiyorsa, beni yanında farzederek, doğru yola gitsin.
</li>
<li><code>
Apa oğlını emdi erklig bayat, törütti iki iş üçün berdi at</code><br>
Kadir Tanrı insan-oğlunu iki şey için yaratmış ve bundan dolayı ona bu adı vermiştir.
</li>
<li><code>
Tamuğka ya uçmak begi bolğuka, ağırlık üçün ya uçuz kılğuka</code><br>
O ya cehennemde yanmak veya cennette bey olarak, sefa sürmek için yahud bu dünyada itibarlı veya itibarsız olmak için yaratılmıştır,
</li>
<li><code>
Ağırlık tilese ayu berdi yol, uçuzluk yolın ma seçe berdi ol</code><br>
itibarlı olmak istersen, bunun yolunu göstermiştir, itibarsızlık istiyorsan, onun da yolunu çizmiştir.
</li>
<li><code>
Kerek emdi kulka özi kullukın, tükel kılğu bulsa bayat tevfikın</code><br>
Şimdi kulun, Tanrının tevfikına mazhar olması için, kendi kulluğunu tam olarak yerine getirmesi lâzımdır.
</li>
<li><code>
Kalı bulsa tevfik bayattın kulı, kamuğ edgülükke açıldı yolı</code><br>
Eğer kul Tanrının tevfikına nail olursa, ona bütün iyiliklerin yolu açılmış demektir.
</li>
<li><code>
Katığlañu ötrü yetürgü tapuğ, tümen edgülükke açılğay kapuğ</code><br>
Bundan sonra da bütün ibâdetlerin yerine getirilmesine gayret etmelidir, böylece insanı binlerce iyiliklere götüren kapılar açılır.
</li>
<li><code>
Bu erdi munukı meniñ bilmişim, saña sözledim men ay edgü işim</code><br>
İşte benim bildiklerim bunlar idi, sana söyledim, ey iyi arkadaşım.
</li>
<li><code>
Selerke meniñdin asığ söz kerek, özümde körü bu sözüm edgürek</code><br>
Size benim faydalı sözlerim lâzımdır, benim sözlerim kendimden daha iyidir.
</li>
<li><code>
Kalı ukbi kolsa yorıkı bu hâl, kalı dünyâ kolsa bilir sen tükel</code><br>
Eğer ukbâ istersen, onun yolu böyledir, eğer dünya istersen, sen kendin bunu daha iyi bilirsin.
</li>
<li><code>
Bolu berdi eren kelü berdi kut, negü kolsa ârzû kelü berge büt</code><br>
Felek rast getirdi, sen saadete kavuştun, başka ne gibi arzuların varsa, anlar da gelecektir, buna inan.
</li>
<li><code>
Meniñde negü bar adın edgü iş, silerke asığ kılsa ay edgü iş</code><br>
Bende size faydah olacak başka ne gibi bir iyilik var, ey iyi arkadaşım.
</li>
<li><code>
Kodu bersü ilig meni teñrike, duâçı bolayın añar edgüke</code><br>
Hükümdar beni Tanrıya bıraksın, iyiliği için, ona duacı olayım.
</li>
<li><code>
Bilig aytur erse unu bilmişim, eşittiñ ayu ber negü aymışım</code><br>
Bilgi istiyorsa, işte bildiklerim bunlardır, sen işittin, sana söylediklerimi ona da naklet.
</li>
<li><code>
Sözümni tutuñlar kalı tutmasa, yarın kelge barça bu kün bütmese</code><br>
Sözümü tutunuz, eğer tutmazsanız, bugün ummadıklarınızın hepsi yarın başınıza gelecektir.
</li>
<li><code>
Bu söz yakşı aymış ay bilgi teñiz, munı işke tutsa kızartur meñiz</code><br>
Denizler kadar bilgili insan şu sözü çok iyi söylemiş, insan buna göre hareket ederse, bahtiyar olur.
</li>
<li><code>
Bu kün bu sözüm kör saña tuş bolur, yarın anda körgil saña tüş bolur</code><br>
Bu sözüm, bak, bugün sana eş olur, yarın orada bunun ecrini bulursun.
</li>
<li><code>
Usanma katığlan sözüm işke tut, kalı tutmasa sen munu uş bolur</code><br>
Gafil olma, sözüme göre hareket etmeğe gayret et, eğer sözümü tutmazsan, işte söylediklerim başına gelir.
</li>
<li><code>
İligdin kolu ber meniñ udrümi, yarağı ne erse otı kıl emi</code><br>
Hükümdardan benim için özür dile, ne yapmak lâzım ise, onu yap ve bu işi hallet.
</li>
<li><code>
Saña tegdi emgek kelü hem baru, yanutı bayat bersü kün teg yaru</code><br>
Boraya gelip-gitme zahmetine katlandığın için, Tanrı sana bunun ecrini ihsan etsin, güneş gibi parla.
</li>
<li><code>
Ağır kılma köñlüñ maña ay kadaş, yakınlık içinde meni tutma taş</code><br>
Ey kardeş benim için kendini üzme, bana karşı duyduğun sevgiyi eksik etme.
<br><br>
<code>
Öğdülmiş cevabı Odgurmışka</code><br>
OĞDÜLMİŞ'İN ODGURMIŞ'A CEVABI
</li>
<li><code>
Yanut berdi ögdülmiş aydı tilin, özüm uktı emdi könilik yolın</code><br>
Öğdülmiş cevap verdi ve : — Şimdi ben hakikat yolunu anladım — dedi —
</li>
<li><code>
Eşittim sözüñni ögün tıñladım, sözüm kestim emdi sözüg teñledim</code><br>
Söylediklerini dikkatle dinledim, sözlerini iyice tarttım, diyecek sözüm kalmadı.
</li>
<li><code>
Köni sözlediñ söz bütünlük bu ol, munıñda narukı neçe egri yol</code><br>
Doğru söyledin, hakikat budur, bundan başkası hep eğri yoldur.
</li>
<li><code>
Seniñde-turur çın meniñde oyun, oyun kaldı çınka berür-men boyun</code><br>
Hakikat sendedir, benimki ise, oyundur, hakikate boyun eğiyorum ve oyunu bırakıyorum.
</li>
<li><code>
Barayın men emdi esen edgü kal, ikigün ajunluk ayâ edgü fâl</code><br>
Şimdi ben gideyim, sen sağ ve esen kal, ey her iki dünya saadetine kavuşan insan.
</li>
<li><code>
Bayat bersü tevfik saña küç kadaş, duâda unıtma köñül tutma taş</code><br>
Ey kardeşim, Tanrı sana tevfik ve kuvvet versin, dualarında beni de unutma, gönülden çıkarma.
</li>
<li><code>
Meni me bayattın kolu bir turup, aça bersü köñlüm bayat odğurup</code><br>
Benim için de Tanrı'ya duâ et, Tanrı beni uyandırsın ve gönül gözümü açsın.
</li>
<li><code>
Sözin kesti koptı adakın örü, esenleşti evke yüz urdı körü</code><br>
Sözünü kesti, ayağa kalktı, vedâlaştı ve evine doğru yola düştü.
</li>
<li><code>
Atın mindi evre eviñe kelip, tüşüp kirdi turdı bir ança tınıp</code><br>
Atına binip, tekrar evine geldi ve girip, bir az dinlendi.
</li>
<li><code>
Yedi içti ança sakındı özün, eşitmiş sözini bışurdı uzun</code><br>
Yedi, içti ve bir müddet düşünceye daldı, işittiği sözler üzerinde uzun-uzun durdu.
</li>
<li><code>
Yaşık badı yüzke kura yüz bağı, ajun toldı bütrü kara yer toğı</code><br>
Güneş yüzüne siyah peçe örttü, her tarafı toz-duman rengi kapladı.
</li>
<li><code>
Küjek yazdı rûmi kızı örtti yüz, kara saç boduğı ajun toldı tüz</code><br>
Rûmî kızı zülüflerini çözerek, yüzünü örttü, her taraf siyah zülüf rengini aldı.
</li>
<li><code>
Tükel zengi yüzi urundı kalık, uçar tındı kodtı yorığlı yorık</code><br>
Göğün her tarafı zenci yüzüne döndü, uçan kuşlar kondu, dolaşan mahlûklar durdu.
</li>
<li><code>
Yunup kıldı yatğu namâzın turup, töşek koldı yattı yarağın körüp</code><br>
Kalkıp, âbdest aldı ve yatsı namazını kıldı, yatak istedi ve işlerini bitirip, yattı.
</li>
<li><code>
Udıp bardı azrak odundı yana, töpüdin savılmış bakırsukuna</code><br>
Bir az uykuya daldı, tekrar uyandı, Merih yıldızı tepeden kenara kaymıştı.
</li>
<li><code>
Yana kördi ülker savılmış başı, toğardın çadan kopmış örlep tuşı</code><br>
Tekrar baktı, Ülker yıldızının başı ufka kaymış, karşısında şarktan Akrep kalkıp, yükselmişti.
</li>
<li><code>
Yana yattı ança usı kelmedi, keziglig kişi teg közin yummadı</code><br>
Tekrar bir az yattı, fakat uyuyamadı, bir nöbetçi gibi, gözünü yummadı.
</li>
<li><code>
Usuz yattı saknu bir ança oduğ, kalık kırtışı tuttı kâfûr boduğ</code><br>
Uyumadan, bir müddet yattı, düşündü, göğün derisi kâfura boyandı.
</li>
<li><code>
Abir bürkirer teg tünerdi kalık, sata koptı yerdin yadıldı butık</code><br>
Abîr serpilmiş gibi, gök alacalandı, ufuktan etrafa dallanarak, mızraklar yükseldi.
</li>
<li><code>
Yaşık örledi yerde koptı toğı, yaka keldi aşnu tokuz al tuğı</code><br>
Güneş yükseldi, yerden toz kalktı, dokuz al tuğu yaklaşmağa başladı.
</li>
<li><code>
Turup koptı yundı kör ögdülmişe, namâzın yetürdi okıp bilmişe</code><br>
Öğdülmiş kalkıp, âbdest aldı, namazını kıldı ve duâ etti.
</li>
<li><code>
Kıza baktı yerdin sata kalkanı, turup karşıka bardı kirdi köni</code><br>
Kızarmış mızraklar ile kalkan ufuktan gözükürken, kalkıp, saraya gitti ve doğruca içeri girdi.
</li>
<li><code>
Eşitti ilig kör añar kıldı yol, bu kirdi iligke kavuşturdı kol</code><br>
Hükümdar geldiğini haber alınca, onu yanına çağırttı, Öğdülmiş huzuruna girip, ellerini kavuşturdu.
</li>
<li><code>
İlig imledi berdi oldruğ orun, bu keçti orunka siliglik kurun</code><br>
Hükümdar işaret etti ve ona oturacak yer gösterdi, o edeple, vakarla gösterilen yere geçti.
<br><br>
<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E SUÂLİ
</li>
<li><code>
Bir ança turup söz ayıttı ilig, ayur sözle keldür ay kılkı silig</code><br>
Bir parça durduktan sonra, hükümdar sordu : — Ey temiz tabiatlı, söyle, ne haber — dedi —
</li>
<li><code>
Negü ter kadaşıñ ne boldı eşiñ, ne boldı tilekiñ kelirmü işiñ</code><br>
Kardeşin ne diyor, işin nasıl oldu, dileğin ne oldu, arkadaşın geliyor mu.
<br><br>
<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı sözi, negü teg yorımış sözi tüp tözi</code><br>
Öğdülmiş cevap verdi, onun söylediği sözleri, neler konuştuklarını, hepsini olduğu gibi anlattı.
</li>
<li><code>
İkigün arala yorımış sözüg, ötündi iligke kamuğ tüp tözüg</code><br>
İkisi arasında konuşulan sözleri hükümdara aynen arzetti.
</li>
<li><code>
Eli turdı ança sakındı özün, köñül bertti yaşı yuvuldı közün</code><br>
Hükümdar bir az durdu ve kendi-kendine düşündü, gönülü yaralandı ve gözlerinden yaş döküldü.
<br><br>
<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>
<li><code>
Ayur ol kadaşıñ köni sözlemiş, söz ol söz-turur kim ol aymış temiş</code><br>
Hükümdar : — Kardeşin doğru söylemiş, söz onun söylediği sözdür — dedi —
</li>
<li><code>
Bu kün biz kılurmız özümizke küç, añar ma takı küç kılurmız hem öç</code><br>
Bugün biz kendimize zulüm ettiğimiz gibi, ona da zulüm ve eziyet ediyoruz.
</li>
<li><code>
Keçigli-turur bu ajun kalğusuz, bu kalmış tiriglik yeme belgüsüz</code><br>
Bu dünya geçicidir, kalmaz, bu kalan hayatın da ne kadar süreceği belli değildir.
</li>
<li><code>
Seziksiz kelir utru meñü ajun, erej erse emgek uzalmaz uzun</code><br>
Hiç şüphe yok, ebedî dünya bize doğru yaklaşmaktadır, ister bize huzur, ister zahmet getirsin, gelmesi uzun sürmez.
</li>
<li><code>
Meñilik ol ol anda bulsa ereş, bolur edgü ornı bulur edgü eş</code><br>
Nerede huzur varsa, rahat oradadır, orada insanın yeri ve yolu iyi olur.
</li>
<li><code>
Odunmış-turur ol kadaşıñ tükel, anı biz okımak idi ked muhâl</code><br>
Senin kardeşin gafletten tamâmiyle kurtulmuştur, onu çağırtmakla buraya getirmemize imkân yoktur.
</li>
<li><code>
Biziñ bu özümiz havâka bulun, yavalıkka üdlek keçip bardı kün</code><br>
Bizim bu varlığımız hava ve hevesin esiridir, zamanımız ve hayatımız boşu-boşuna geçip-gidiyor.
</li>
<li><code>
Negü ter eşit emdi köñli tirig, saña yakşı sözlep berür öt erig</code><br>
Dinle, imdi gönülü diri olan insan ne der, bak, sana iyi sözler ile öğüt ve nasihat verir.
</li>
<li><code>
Havâ nefs yağı ol kalı bulsa küç, yetürgey seziksiz saña eski öç</code><br>
Hava ve nefis sana düşmandır, imkân bulursa, hiç şüphe etme, senden eski öcünü alacaktır.
</li>
<li><code>
Havâ nefs tirilse ölür bu köñül, köñül ölse tâat kalur ay oğul</code><br>
Hava ve nefis canlanırsa, gönül ölür;gönül ölürse, ibâdet ihmâl edilir, ey oğul.
</li>
<li><code>
Biziñ köñlümiz öldi bolğa bu kün, havâ nefs me kıldı boyun ked yoğun</code><br>
Hava ve nefis boynunun bu kadar kalınlaşmış olduğuna bakılırsa, bizim gönlümüz bugün ölmüş olmalıdır.
</li>
<li><code>
Uluğluk bedüklük bu devlet küni, uzun turğu ermez ay köñli köni</code><br>
Ululuk, büyüklük ve bu saadet günleri uzun sürecek değildir, ey temiz kalpli insan.
</li>
<li><code>
Ereji az ol körse emgek üküş, baş ağrığ telim bar ma karğış söküş</code><br>
Dikkat edersen, bu dünyanın huzuru az, eziyeti çoktur, zahmeti çok olduğu gibi, üstelik bir de lanet ve bed-duâya uğramak felâketi vardır.
</li>
<li><code>
İdi yakşı aymış biliglig kişi, ajunuğ sınayu yetilmiş yaşı</code><br>
Bilgili ve dünyada tecrübeler görerek yaşı ilerilemiş olan insan çok iyi söylemiştir.
</li>
<li><code>
Uluğlukka artuk küvenme küle, uluğ bolduñ erse baş ağrığ bile</code><br>
Büyüklük ile fazla sevinme ve gururlanma, insan büyüdükçe zahmeti de artar.
</li>
<li><code>
Sevinç kayda erse soñında belâ, erej kayda erse miñ emgek bile</code><br>
Sevinç nerede ise, sonunda belâ vardır, huzur nerede ise, bin türlü eziyet de oradadır.
<br><br>
<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E SUÂLİ
</li>
<li><code>
Yana aydı ilig ay ögdülmişim, tilekim bu erdi anı kolmışım</code><br>
Hükümdar tekrar: — Ey Öğdülmiş'im — dedi— kardeşini buraya çağırmaktan maksadım,
</li>
<li><code>
Sebeb bolsa erdi maña edgüke, tirilgeymü erdi köñül ay böke</code><br>
Beni iyiliğe sevketmesi idi, ey pehlivan, acaba gönlüm tekrar canlanabilirini.
</li>
<li><code>
Tirendi unamaz berü kelgeli, ne iş tuş kadaşlar yüzin körgeli</code><br>
Direndi, buraya gelmeğe, eş-dost ve kardeşlerinin yüzünü görmeğe razı olmadı.
</li>
<li><code>
Ol aymış sözüg körse barça köni, küçese yeme bolmaz emdi anı</code><br>
Dikkat edersen, söylediklerinin hepsi doğrudur, onu şimdi zorlamak da yerinde olmaz.
</li>
<li><code>
Saña ma üküş tegdi emgek yorıp, tilin sözlediñ hem yügürdüñ arıp</code><br>
Sana da gidip-gelmek zahmet oldu, çok konuştun, çok koştun ve çok yoruldun.
</li>
<li><code>
Küdelim körelim yeme ay akı, negü ol âhır hal üd üdlek takı</code><br>
Bekleyelim, bir bakalım, ey cömert, sonu ne olacak ve zaman bize daha neler gösterecektir.
</li>
<li><code>
Kara tün içinde-turur kelgü iş, yarutur yaruk kün ayâ edgü iş</code><br>
Gelecek hâdiseler karanlık geceye bürünmüştür, ey iyi arkadaşım, ancak parlak güneş aydınlatabilir.
</li>
<li><code>
Kuruğluğ-turur bu zamâne yası, ara asğı tegrür arala yası</code><br>
"Zamane yayı kuruludur, insanlara bâzan faydası, bâzan de zararı dokunur.
</li>
<li><code>
Bayat hükmiñe kod kamuğ işlerig, üdi kelse itlür açar ay tirig</code><br>
Bütün işleri Tanrı hükmüne bırak, vakti gelince, yoluna girer ve kendiliğinden açılır, ey gönlü diri olan insan.
</li>
<li><code>
Kayu iş kılıp bulmasa ol tatığ, kodu bergü ançan ay bilgi batığ</code><br>
İnsan hangi iş ile uğraşır ve ondan netice alamazsa, onu bir müddet bir tarafa bırakmalıdır, ey derin bilgili insan.
</li>
<li><code>
Bu dünyâ yañı bu ederse kaçar, kodu berse evre saña yol açar</code><br>
Bu dünyanın huyu böyledir, peşine düşersen, senden kaçar, vaz geçsen, sana doğru gelmeğe başlar.
</li>
<li><code>
Küdelim bir ança sınalım anu, negü teg âhır hal zamâne küni</code><br>
Bir az bekleyelim ve onu tecrübe edelifn, sonu ne olacak ve önümüzdeki günler bize neler gösterecek.
</li>
<li><code>
Yana bolğa bizni tilegey turup, özi öz yegin kılğa yetrü körüp</code><br>
Olabilir ki, bir gün bizi ister, iyice düşünerek, kendisi için hangisi daha faydalı ise, onu yapar.
</li>
<li><code>
Muñar tegdi kesti sözini ilig, turup çıktı ögdülmiş akru silig</code><br>
Buraya gelince, hükümdar sözünü kesti, Öğdülmiş yavaşça kalkıp, dışarı çıktı.
</li>
<li><code>
Yeme keçti kaç kün bu sözke adın, sakındı ilig baktı ördün kedin</code><br>
Bu konuşmadan sonra yine bir kaç gün geçti, hükümdar iyice baktı, bu işin ilerisini ve gerisini düşündü.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
