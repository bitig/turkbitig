<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/light.css">
<link href="/image/favicon.ico" rel="shortcut icon" type="image/png">

<title>Ay-Toldı'nın Hükümdar Kün-Toğdı'ya Vasiyet-Nâme Yazdığını Söyler</title>

</head>
<body>  <a class="xlink" target="_blank" href="https://twitter.com/turkbitigcom">@twitter-𝕏</a>

<div class="header">
<div><a href="/gokturkce/"><img class="logo" alt="Türk Bitig" src="/image/logo.png"></a><a class="turkbitig" href="/gokturkce/">Türk Bitig</a></div>
</div>

<div class="sitenav">
<div class="tabs">
<a href="/menu.html">&nbsp;&#9776;&nbsp;</a>
<a class="parent" href="./">Kutadgu Bilig</a>
</div><!--tabs end-->
</div><!--sitenav end-->

<div class="content">

<h2>Ay-Toldı'nın Hükümdar Kün-Toğdı'ya Vasiyet-Nâme Yazdığını Söyler</h2>

<div id="prevnext">
<a href="kb-22.html">&#60;&#60; Ay-Toldı'n...</a> | <a href="kb-24.html">Hükümdar K... &#62;&#62;</a>
</div>

<ol>
<li><code>
Aytoldı Küntoğdı İligke Kumaru Bitig Bitimlişin Ayur</code><br>
Ay-Toldı'nın Hükümdar Kün-Toğdı'ya Vasiyet-Nâme Yazdığını Söyler
</li>
<li><code>
Bitigü bile koldı kâğıd tetig, bayat atı birle bitidi bitig</code><br>
Bu zeki insan kağıt-kalem istedi, Tanrı adı ile başlayarak, bir yazı yazdı.
</li>
<li><code>
Bayat atı birle sözüg başladı, törütgen igidgen keçürgen idi</code><br>
Sözüne Tanrı adı ile başladı:—Yaratan, yetiştiren ve göçüren Tanrı — dedi —
</li>
<li><code>
Törütti tümen miñ bu sansız tirig, tirilgü berür kodmaz açın birig</code><br>
Bu yüz binlerce, sayısız mahlûku o yarattı, hepsine rızık verir ve hiç birini aç bırakmaz.
</li>
<li><code>
Yorıtur kamuğka tilemiş tilek, kerek bolmaz anda kör arka yölek</code><br>
O her şeye ve her kese hükmünü geçirir, hiç bir desteğe ve yardımcıya muhtaç değildir.
</li>
<li><code>
Tilese törütür bolur kolmışı, tilep boldı barça anıñ kılmışı</code><br>
Dilerse, yaratır ve her istediği olur, yaptıkları hep onun isteği ile vücûda gelmiştir.
</li>
<li><code>
Ölümke törütti bu sansız konum, tirig barça ölgü añar yok ölüm</code><br>
Bu sayısız mahlûkları ölüm için yarattı, diri olan her şey ölecektir, yalnız kendisi için ölüm yoktur.
</li>
<li><code>
Sevüg savçıkamiñ meniñdin selâm, tegürsün bayatım kesüksüz ulam</code><br>
Tanrı benden sevgili Peygambere, devamlı olarak, binlerce selâm eriştirsin.
</li>
<li><code>
Tüzü eşleriñe yeme ök adın, tegürsün selâmım idim kesmedin</code><br>
Diğer bütün ashabına da rabbim sonsuz selâmlarımı ulaştırsın.
</li>
<li><code>
Uzun keç yaşağıl ay elig kutı, üküş el aşağıl bu beglik atı</code><br>
Ey devletli hükümdar, çok uzun yaşa, bu saltanat ile çok illere hüküm et.
</li>
<li><code>
Atım erdi ay toldı kılkım tolu, erildi toluluk tüker öz ölü</code><br>
Adım Ay-Toldı, tavır ve hareketim dolun ay şeklinde idi, bu dolunluk eksildi, varlığım ölümle bitiyor.
</li>
<li><code>
Ölüm tutğakı keldi tuttı katığ, kutulğu yerim yok kiterdi tatığ</code><br>
ölüm meleği geldi ve beni sım-sıkı bağladı, kurtulacak yerim yok, hayatın tadı kalmadı.
</li>
<li><code>
Meni edgü tuttuñ açındıñ üküş, saña tapnumadın barır bu öz uş</code><br>
Bana iyilik ettin ve çok ihsanda bulundun, ben ise, sana karşı vazifemi ifâ edemeden gidiyorum.
</li>
<li><code>
Bu edgü yanutı kumaru bitig, bitip kodtum emdi saña ay tetig</code><br>
Bu iyiliğin karşılığı olarak, ey zeki insan, şimdi sana vasiyetname yazıp bırakıyorum.
</li>
<li><code>
Bu dünyâ işiñe iş erdim bile, işiñni yorıttım könilik bile</code><br>
Senin bu dünya işlerinde ben sana arkadaş idim, işlerini doğrulukla yerine getirmeğe çalıştım.
</li>
<li><code>
Munu emdi artuk bağırsaklıkın, bitip kodtum öt sav kumaru okın</code><br>
işte şimdi, büyük bir bağlılıkla, sana vasiyetim olan öğütlerimi yazıp bıraktım, oku.
</li>
<li><code>
Negü ter eşitgil bağırsak kişi, bağırsaklık ol kör kişilik başı</code><br>
içten bağlı olan samimî insan ne der, dinle, insanlığın başı bu samimiyettir.
</li>
<li><code>
Bağırsak kişiniñ sözi tut savı, bu söz sav saña bolğa devlet avı</code><br>
Samimî insanın sözünü ve öğüdünü tut, bu söz ve öğüt sana bir devlet ağı olsun.
</li>
<li><code>
Bağırsak kişi ol kişide çını, bağırsak sözi tut bedütgey seni</code><br>
insanların hakikîsi sadakatli insandır, sadakatli insanın sözünü tut, o seni büyütür.
</li>
<li><code>
Ay ilig munu men bağırsak saña, sözüm işke tutğıl ay ersig toña</code><br>
Ey hükümdar, işte ben sana sadâkatle bağlı insanım, sözüme göre hareket et, ey merd insan.
</li>
<li><code>
Ölüm utru keldi ökündi özüm, asığ kılmadı bu ökünçüm sözüm</code><br>
Ölüm karşıma çıktı, ben peşiman oldum, fakat bu sözlerim ve peşimanlığım bir fayda vermedi.
</li>
<li><code>
Kerek boldı emdi bu kılmış tapuğ, ökünç boldı kılmış isizlik kamuğ</code><br>
Şimdi bana edâ edilmiş ibâdetler lâzım oldu, yapılmış kötülüklerin hepsi ancak peşimanlık getirir.
</li>
<li><code>
Yatu kaldı termiş bu altun kümüş, maña tegdi sakış anıñdın ülüş</code><br>
Toplanmış olan altın-gümüşüm olduğu'gibi kaldı, onlardan benim hisseme ancak hesap vermek düştü.
</li>
<li><code>
Ulır-men ökünüp asığ yok ökünç, idim rahmetinde adın yok umunç</code><br>
Peşimanlık içinde feryâd ediyorum, fakat peşimanlık fayda vermiyor, rabbin rahmetinden başka bir ümidim kalmadı.
</li>
<li><code>
Bu kün men barır-men munu erksizin, yarın sen kelir sen udu şeksizin</code><br>
İşte bugün ben, elimde olmadan, ölüp gidiyorum, yarın sen de, şüphesiz, arkamdan geleceksin.
</li>
<li><code>
Ölüm tutmaz erken odun ay ilig, işiñni itiñil yetürgil bilig</code><br>
Ey hükümdar, ölüm henüz yaklaşmadan, uyan, bilgini kullan, işini tanzim et.
</li>
<li><code>
Belâ küç yerinde sen edgü kılın, bodunuğ sevindürgil elgin tilin</code><br>
Sen halkı belâdan-zulümden koru, iyilik yap, elinle ve dilinle onu sevindir.
</li>
<li><code>
Esenlik üdinde sen edgü yetür, tavar neñ barında üle hem yetür</code><br>
Sağlığında her şeyi iyilikle karşıla, malın ve servetin varken, onları dağıt ve yedir.
</li>
<li><code>
Negü ter eşitgil köni sözlüg er, kiçigde odunmış yiti közlüg er</code><br>
Küçüklüğünde uyanmış, keskin gözlü ve doğru sözlü insan ne der, dinle.
</li>
<li><code>
Ölüm kelmez erken ölümke itin, tiriglik üdinde tapuğ kıl tapın</code><br>
Ölüm gelmeden, sen ölüme hazırlan, hayatta iken, Tanrının emirlerini yerine getir, ibâdette kusur etme.
</li>
<li><code>
Ölüm kelse tutsa ökünç asğı yok, neçe me ulısa kara yer katın</code><br>
Ölüm gelip-çatınca, peşimanlık fayda etmez, kara toprak altında istediğin kadar feryat er.
</li>
<li><code>
Ay ilig katılan meniñde kedin, yava kılma üd kün tapuğda adın</code><br>
Ey hükümdar gayret et, benden sonra ömrünü boşuna harcama, ibâdetle meşgul ol.
</li>
<li><code>
Seni armasun dünyâ devlet bile, kamuğ iş içinde könilik tile</code><br>
Bu dünya ve devlet seni aldatmasın, bütün işlerde dâima doğruluğu göz önünde bulundur.
</li>
<li><code>
Törü tüz yorıtğıl bodunka köni, künüñ edgü bolğay könilik küni</code><br>
Halka kanunu doğru ve dürüst tatbik et ki, kıyamet gününde bahtiyar olasın.
</li>
<li><code>
Özüñ otka atma bu dünyâ üçün, havâ boynı biçgil et özke öçün</code><br>
Bu dünya için kendini ateşe atma, vücûddan öcünü al, nefsin boynunu kopar.
</li>
<li><code>
Bu dünyâ begi sen aña bolma kul, seni kodmaz erken anı kodğu tul</code><br>
Sen bu dünyanın beyisin, ona kul olma, o seni bırakmadan, sen onu dul bırak.
</li>
<li><code>
Küvezlenme artuk kötürme köñül, ınanç kılğu ermez bu dünyâ tüñül</code><br>
Fazla kibir ve gurura kapılma, bu dünyaya güven olmaz, sen ondan vaz geç.
</li>
<li><code>
Yakın tut özüñke kişi edgüsi, isizdin yırak tur tokığay yası</code><br>
îyi insanları kendine yakın tut, kötülerden uzak dur, zararları dokunur.
</li>
<li><code>
Kişi sukıña bermegil sen işiñ, vefâsız kişike yitürme aşıñ</code><br>
îşini insanların harisine tevdi etme, yemeğini nankör insanlara yedirme.
</li>
<li><code>
Tapuğka erig bol yazukta tıdın, saña teggü ermez tapuğda adın</code><br>
İbâdette gayretli ol, günahtan sakın, sana âhirette ancak ibâdetin faydası dokunur.
</li>
<li><code>
Ölümüg unıtma añar yok tolum, busuğdın çıkar teg çıkar bu ölüm</code><br>
Ölümü unutma, ona karşı hiç bir silâh yoktur, ölüm, pusudan çıkar gibi, bir gün karşına çıkar.
</li>
<li><code>
Neçe kaçsa âhır ölüm tutğusı, neçe kalsa âhır ölüm yetgüsi</code><br>
Ne kadar kaçarsan-kaç, ölüm nihayet seni yakalayacaktır, ne kadar kalırsan-kal, nihayet ölüm seni alıp-götürecektir.
</li>
<li><code>
Ölümke usanma köñül tut tirig, neçe keç tirilse töşeñü yerig</code><br>
Ölüme gafil avlanma, gönlünü diri tut, ne kadar çok yaşarsan-yaşa, bir gün toprağa gireceksin.
</li>
<li><code>
Kanı kim kutuldı ölümdin kaçıp, kanı kim aşundı üdindin keçip</code><br>
Hani, kim ölümden kaçıp kurtulmuştur, hani, kim ecelini geciktirmiş ve vaktini aşmıştır.
</li>
<li><code>
İdi yakşı sözler bilig yañzatu, bu üd kün tirigliklerig meñzetü</code><br>
Âlim bu zamanı ve hayatı, bir yakıştırma ile, çok güzel anlatmıştır.
</li>
<li><code>
Apa oğlanı körse arkış sanı, örüg turğu bolmaz örügler kanı</code><br>
insan oğlu, bakarsan, bir kervana benzer, konak yerinde devamlı kalınmaz, menziller nerede?
</li>
<li><code>
Ata arkasmdın tuğulsa oğul, ana karnı menzil kaç aylık amul</code><br>
Çocuk babasının sulbünden çıktıktan sonra, ana karnı onun için, bir kaç aylık istirahat menzilidir.
</li>
<li><code>
Anasında tuğsa atansa atı, musâfir bolup mindi üdlek atı</code><br>
Anasından doğup, adı verilince yolcu olarak, zamane atına biner.
</li>
<li><code>
Küni bir mañım ol tüni bir mañım, iletür ölümke kurıtur eñim</code><br>
Gündüzü bir adım, gecesi bir adım, bu at onu ölüme götürür ve benzini soldurur.
</li>
<li><code>
Ajun bir tüşün ol gûrüñ bir tüşün, bu tüş tün kopursa tüş tün ol ajun</code><br>
Bu dünya—bir konak, mezarın—ikinci bir konaktır, bundan sonraki ilk konak — öteki dünyadır.
</li>
<li><code>
Küder ol ajunda saña iki yol, bu iki yoluñda kayu erki yol</code><br>
O dünyada seni iki yol bekler, bu iki yoldan, acabl, hangisi sana nasip olacaktır.
</li>
<li><code>
Yoluñ oñça kelse itildi işiñ, kalı solça kelse ulıp çal başıñ</code><br>
Yolun sağa doğru ise, işin yolundadır, eğer sola doğru ise, inleyerek, başını yerden-yere çal.
</li>
<li><code>
Tarığlağ erür dünyâ ilig kutı, tarısa orar er tirilgü otı</code><br>
Ey devletli hükümdar, dünya bir tarladır, insan bu tarlayı ekerse, hayat ekinini biçer.
</li>
<li><code>
Negü ekse yerke yana ol önür, negü berse evre anı ok alur</code><br>
Yere ne ekilirse, yine o biter, ne verilirse, karşılığında aynı şey alınır.
</li>
<li><code>
Kişi neñi alma yeme tökme kan, bu iki yazukka ulır çıksa cân</code><br>
Başkasının malını alma ve kan dökme, ölüm döşeğinde insan bu iki günah yüzünden inler.
</li>
<li><code>
Bu tüş teg tiriglik keçer belgüsüz, kerek beg kerek kul barır kelgüsüz</code><br>
Bu rüyaya benzeyen hayat, farkına varılmadan geçer, gerek bey, gerek kul, bir daha gelmemek üzere gider.
</li>
<li><code>
Kanı tüş sanı boldı keçmiş künüñ, ökünçte adın yok bu kalmış künüñ</code><br>
Hani, geçen günlerin, rüya gibi oldu, kalan günlerinde de peşimanlıktan başka bir şey yoktur.
</li>
<li><code>
Negü ter eşitgil odunmış kişi, odunmış ta kedin ökünmiş kişi</code><br>
Uyanmış ve uyandıktan sonra peşiman olmuş insan ne der, dinle.
</li>
<li><code>
Tüşüñ teg keçürdüñ tiriglik oduğ, kanı asğı körkit maña bir boduğ</code><br>
Uyanık olduğun hâlde, hayatını rüya gibi geçirdin, faydası hani bana bundan bir iz göster.
</li>
<li><code>
Künüñni keçürdüñ tilek ârzûka, tiriglik tükedi ökünç ol yoduğ</code><br>
Heves ve arzuların için ömrünü harcadın, hayat tükendi, elde ettiğin sâdece peşimanlıktır.
</li>
<li><code>
Usanma tiriglikke artuk sakın, tiriglik ölümke idi ök yakın</code><br>
Hayatta pek gafil davranma, dikkat et, hayat ölümle çok yakındır.
</li>
<li><code>
Saran bolma ilig akı bol akı, kalır meñü ölmez akılık atı</code><br>
Ey hükümdar, hasis olma, cömert ol, cömert, cömertliğin adı ebedî kalır, ölmez.
</li>
<li><code>
Er at sü bu neñke küvenme üküş, asığ kılmağay sü bu altun kümüş</code><br>
Askere, orduya ve mala güvenme, ordu ve bu altın-gümüşün sana bir faydası olmayacaktır.
</li>
<li><code>
Yuluğ kılma özni adınlar üçün, suyurka özüñni küyürme küçün</code><br>
Başkaları için kendini feda etme, kendine acı da zorla ateşe atma.
</li>
<li><code>
Seninde ozakı ajun begleri, ajun kodtı bardı yatur kör gûri</code><br>
Senden önceki dünya beyleri de dünyayı bırakıp gittiler, işte mezarları, yatıyorlar.
</li>
<li><code>
Saña ma anunmış-turur bu ölüm, üdiñe küder ay yarumış künüm</code><br>
Ey benim parlak güneşim, bu ölüm senin için de hazırlanmıştır, ancak vaktim bekliyor.
</li>
<li><code>
Negü ter eşit dünyâ aybın bilip, saña sözlegüçi ukuştın alıp</code><br>
Dünyanın eksik ve kusurlu taraflarını bilen ve üzerinde düşünmüş olan insan sana ne der, dinle.
</li>
<li><code>
Açığ suv teg ol kör bu dünyâ neñi, neçe içse kanmaz ölimez eñi</code><br>
Bu dünya malı acı su gibidir, insan ne kadar içerse-içsin, kanmaz, onun dili bile ıslanmaz.
</li>
<li><code>
Kölike teg ol kör bu dünyâ toña, ederse kaçar kaçsa yapçur saña</code><br>
Ey yiğit, bu dünya bir gölge gibidir, onun peşine düşersen, kaçar, sen kaçarsan, o sana koşar.
</li>
<li><code>
Sakığ ol körü barsa dünyâ işi, tutayın teyü sunsa yitrür kişi</code><br>
Dikkat edersen, dünya işi bir seraptır, insan tutmak için elini uzattıkça, onu kaybeder.
</li>
<li><code>
Ay ilig katığlan özüñ edgü bol, begi edgü bolsa bodun edgü ol</code><br>
Ey hükümdar, gayret et, kendin iyi ol, beyi iyi olursa, halk da iyi olur.
</li>
<li><code>
Bodun koy sanı ol begi koyçısı, bağırsak kerek koyka koy kütçisi</code><br>
Halk koyun gibidir, bey onun çobanıdır, çoban koyunlara karşı merhametli olmalıdır.
</li>
<li><code>
Kapuğda tirildi kalın aç böri, ay ilig koyuğ ked küdezip yorı</code><br>
Kapıda bir çok aç kurt toplanmıştır, ey hükümdar, koyunları iyice muhafaza altına al.
</li>
<li><code>
Buşı bolma işte sen övke yığın, buşı bolsa begler buzar beglikin</code><br>
işinde hiddetli olma, öfkene hâkim ol, beyler hiddetli olurlarsa, mülk ve saltanat haleldar olur.
</li>
<li><code>
İrig sözlemegil kişike tilin, irig til ot ol kör küyer teg yalın</code><br>
İnsanlara kaba söz söyleme, kaba söz alev-alev yanan bir âteştir.
</li>
<li><code>
Örüg bol amul bol tüzün bol silig, kamuğ edgülükke tegürgil elig</code><br>
Sakin, halîm-selîm ve yumuşak huylu ol ve böylelikle bütün iyiliklere elini uzat.
</li>
<li><code>
Yüz utru-turur bu uzun yol sefer, ukuşluğ bu yolka azuk ked eter</code><br>
Önünde uzun bir yol, bir sefer vardır, akıllı olan bu yol için azığını iyice hazırlar.
</li>
<li><code>
Sarây karşı itme ay ilig kutı, anundı saña ev kara yer katı</code><br>
Ey devletli hükümdar, sen saray ve köşkler yaptırma, kara toprak altında senin evin hazırdır.
</li>
<li><code>
Ediz keñ bedizlig sarâyıñ kalıp, karañku yer evde yatur sen ulıp</code><br>
Yüksek, geniş ve süslü sarayların burada kalacak, sen de inleyerek, karanlık toprak evde yatacaksın.
</li>
<li><code>
Nerek kenç urur sen bu altun kümüş, saña teggüsi ol iki böz ülüş</code><br>
Niçin bu altın-gümüşten hazîne topluyorsun, senin hissene düşecek şey iki parça bezden ibarettir.
</li>
<li><code>
Muñar meñzetü aydı şâir tili, bu şâir sözi kör açar söz yolı</code><br>
Şâir buna benzer bir söz söylemiştir, şâirin bu sözü, bak, söze yol açar.
</li>
<li><code>
Osal yalñuk oğlı üküş neñ tirer, yegüke tegirmü sakınmaz birer</code><br>
Gafil insan-oğlu çok mal toplar, kendisine yemek nasip olacakını, bunu düşünmez bile.
</li>
<li><code>
Bayusa tileki bulunsa tükel, tüketür tiriglik uçup cân yırar</code><br>
Zenginleşip, bütün dileklerine kavuşunca, ömrü de sona erer ve canı uçar gider, ondan uzaklaşır.
</li>
<li><code>
Avınma erejke küvenme ay beg, avınçıñ küvençiñ udığa ot teg</code><br>
Ey hükümdar, avunma ve huzura güvenme, bu avunman ve güvenmen seni gaflet uykusuna düşürür.
</li>
<li><code>
Tiriglik yava kılma dünyâ üçün, keçigli-turur bolğa emgek küçün</code><br>
Dünya uğrunda hayatı boşuna harcama, dünya geçicidir, sonra sana zorla zahmet çektirirler.
</li>
<li><code>
Ağı çuz töşenür özüñ oğlağu, kara yer töşeñü-turur ay bügü</code><br>
îpek sırma ile örtülen vücûdun kara toprağa serilecektir, ey hakîm.
</li>
<li><code>
Avınçu sevügler bile avnur öz, kara yer katında yaşıp yatğu tüz</code><br>
Seni avutan zevklerinle avunan vücûdun kara toprak altında gizlenip, sırt-üstü yatacaktır.
</li>
<li><code>
Yayılmaz yorığa keveldin tüşüp, edersiz yığaç miñü muñluğ bolup</code><br>
Sarsmayan, rahvan küheylan attan inip, aciz içinde, eyersiz bir ağaca bineceksin.
</li>
<li><code>
Bularnı sakınğıl ölümke itin, ökünme yarın bu kara yer katın</code><br>
Bunları düşün ve ölüme hazırlan, yarın bu kara yer altında peşiman olma.
</li>
<li><code>
Kamuğ işke tevfik bayattın tile, bayat birge şeksiz saña küç bile</code><br>
Her işe Tanrıdan tevfik dile, bil ki, sana ancak Tanrı yardım edebilir.
</li>
<li><code>
Negü kelse tapla kör edgü isiz, boyun bir kazâka köni tut ağız</code><br>
iyi veya kötü, ne gelirse, ona razı ol, kazaya boyun eğ, ağzım bozma.
</li>
<li><code>
Özüñ kolsa iki ajun begliki, bu beş işke yakma bu ol yegliki</code><br>
Eğer her iki dünya beyliğini istiyorsan, en iyisi budur, sen şu beş işe yaklaşma.
</li>
<li><code>
Harâmka katılma yeme kılma küç, kişi kanı tökme hasım kılma öç</code><br>
Harama karışma, zulüm etme, insan kanı dökme, düşmanlık besleme ve kin gütme.
</li>
<li><code>
Bor içme fesâddın yırak tur tez e, bu kaç neñ yorır tutçı beglik buza</code><br>
Şarâp içme, fesattan uzak dur, ondan kaç, bunlar dâima mülke ve saltanata halel veren şeylerdir.
</li>
<li><code>
Özüñ meñü beglik tilese tuçı, törü kıl bodundın kötürgil küçi</code><br>
Eğer devamlı ve ebedî beylik istiyorsan, adaletten ayrılma ve halk üzerinden zulmü kaldır.
</li>
<li><code>
Bodunka başı sen ay ilig bu kün, bodunuğ küdezgil oduğ tur ögün</code><br>
Ey hükümdar, sen bugün halkın başında bulunuyorsun, halkı gözet, aklın başında ve uyanık ol.
</li>
<li><code>
Uluğ yük boyunka yüdürdi ilig, osal bolma saklan ay kılkı silig</code><br>
Hükümdarların omuzlarına ağır yük yüklenmiştir, ey iyi huylu insan, ihmalkâr olma, tedbirli davran.
</li>
<li><code>
Et öz ârzû sürgen havâka bulun, bulun bolma bolsa özüñni yulun</code><br>
Vücût arzusuna tâbi olan insan nefsinin esiridir, onun esiri olma, olursan da kendini kurtarmağa bak.
</li>
<li><code>
Keçürmiş tiriglik tüpi boldı yel, bu kalmış tiriglik neçe berge el</code><br>
Geçirdiğin hayat rüzgâr ve tipi gibi geçti, kalan hayatın daha ne kadar saltanat temin eder.
</li>
<li><code>
Yava kılma emdi bu kalmış künüñ, özüñdin arıtğıl yazukuñ münüñ</code><br>
Kalan ömrünü artık boşuna geçirme, kendini günah ve kusurlardan temizle.
</li>
<li><code>
Vefâ kılğu ermez bu dünyâ bilin, keçer dünyâda öz azukuñ alın</code><br>
Bil ki, dünya sana vefa edecek değildir, bu geçici dünyadan sana lâzım olan azığı al.
</li>
<li><code>
Negü ter eşitgil sakınuk kişi, sakınuk kişi ol ajunda başı</code><br>
Takva sahibi ne der, dinle, dünyada takva sahibi insanlar muvaffak olurlar.
</li>
<li><code>
Bu ajun tüşün ol sen arkış sanı, tüşünde neçe bolğa arkış küni</code><br>
Bu dünya bir konaktır, sen kendini kervan say, bir kervan konakta ne kadar kalabilir.
</li>
<li><code>
Sarây ol ajun kör bu kazğanç yeri, negü bulsa munda naru ıd yorı</code><br>
Dünya bir saraydır, bir kazanç yeridir, buradan oraya götürebileceğin ne varsa, götür.
</li>
<li><code>
Özüñ köçgü mundın köçüñ aşnu ıd, kerekligni alğıl kereksizni tıd</code><br>
Sen buradan göç edeceksin, göç yükünü önceden gönder, ancak lüzumlu olanları al, lüzumsuzları bırak.
</li>
<li><code>
Munu men barur-men meni kör odun, katığlan özüñke at edgü kodun</code><br>
işte ben gidiyorum, bana bak ve ibret al, burada kendin için iyi bir ad bırakmağa gayret et.
</li>
<li><code>
Negü ter eşitgil ölügli tirig, ölürde berip bardı öt sav erig</code><br>
Ölmek üzere bulunan, intizar hâlinde öğüt ve nasihat vererek ölen insan ne der, dinle.
</li>
<li><code>
Ölügli tirigke berür pend tilin, eşitgil anı sen köñülke alın</code><br>
Ölmekte olan insan yaşayanlara nasihat eder, sen onu dinle ve gönlüne yerleştir.
</li>
<li><code>
Ayur ay tirig sen usanma odun, usandım ökünçün yatur-men yılın</code><br>
O der ki : — Ey diri, sen gafil olma, uyan, ben gaflet ettim, şimdi yıllarca peşimanlık içinde yatacağım.
</li>
<li><code>
Ay ilig bu beglik uzun kolsa sen, kaç iş kıl kaç iş kod kılur erse sen</code><br>
Ey hükümdar, bu saltanatın uzun sürmesini istersen, şu bir kaç işi yap, şu bir kaç şeyi de bırak.
</li>
<li><code>
Törü kıl katığlan yulup kılma küç, tapuğ kıl bayatka anır kapğı kuç</code><br>
Adaletle iş gör, buna gayret et, hiç bir zaman zulüm etme, Tanrıya kulluk et ve onun kapısına yüz sür.
</li>
<li><code>
İkinçi osal bolma sak tur oduğ, saña tegmesün bir müfâca yoduğ</code><br>
ikincisi — gafil olma, dikkatli ol, uyanık dur, sana başkasının yüzünden, ansızın, bir suç isnat edilmesin.
</li>
<li><code>
İki üdte kılma kayu erse iş, havâ övke kelse serip kısğu tiş</code><br>
Heves ve öfke ânında hiç bir iş yapma, her iki hâlde de dişini sık, sabret.
</li>
<li><code>
Bu kaç neñ küdezgil küdezildi el, uzun turğa beglik saña berge el</code><br>
Bu bir kaç şeye dikkat edersen, memleket gözetilmiş olur, saltanat uzun sürer ve sana sulh ve sükûn te'min eder.
</li>
<li><code>
Kamuğ edgülerig ağır tut kötür, isizlerni tutma iligdin kotur</code><br>
Bütün iyilere hürmet göster ve onları yükselt, kötülere yüz verme, onları kapına dahi yanaştırma.
</li>
<li><code>
İsiz öñdi urma törü edgü ur, künüñ edgü bolğay kutuñ bağa kur</code><br>
Kötü teamül kurma, iyi kanun koy, ömrün iyi geçer ve saadet sana yâr olur.
</li>
<li><code>
Negü ter eşitgil ay bilge külüg, bu sözdin kötürgil özüñke ülüg</code><br>
Ey hükümdar, meşhur âlim ne der, dinle, bu sözden sen kendine hisse çıkar.
</li>
<li><code>
Törü edgü ur ay törü bergüçi, turu öldi isiz törü urğuçı</code><br>
Ey kanun yapan, iyi kanun koy, kötü kanun yapan kimse, daha hayatta iken, ölmüş demektir.
</li>
<li><code>
İsiz öñdi urma ay ilçi bügü, isiz bolsa bolmaz ajunuğ yegü</code><br>
Ey hakîm devlet adamı, kötü teamül koyma, kötü kanunlarla dünyaya hüküm edilmez.
</li>
<li><code>
İsiz öñdi ursa özi öz üdin, isiz kodtı atın özinde kedin</code><br>
Bir kimse kendi zamanında kötü teamül vaz'ederse, kendisinden sonra kötü bir nâm bırakmış demektir.
</li>
<li><code>
Kim erse urup kodsa edgü törü, anın tikti atın adakın örü</code><br>
Bir kimse iyi kanun vaz'edip bıraktı mı, adının ayakta durmasını sağlamış demektir.
</li>
<li><code>
Özüñni yarılma ay ilig bakın, tüp üñni unıtma öyü tur sakın</code><br>
Ey hükümdar, dikkat et, kendini şaşırma, aslını unutma, bunu dâima hatırında tut ve düşün.
</li>
<li><code>
İsiz kılkı tutma ay elgi uzun, isiz kılk ulıtur ikigün ajun</code><br>
Ey iktidar sahibi kötü hareketleri benimseme, kötü hareket seni her iki dünyada inletir.
</li>
<li><code>
Uzun boldı elgiñ bodunka yakın, füsûsun keçer bu tiriglik bakın</code><br>
iktidara geldin ve halka yakın oldun, dikkat et, sonra bu ömür efsûsla geçer.
</li>
<li><code>
Keçigli-turur dünyâ keçti sakın, keligli ölüm utru keldi sakın</code><br>
Bu dünya geçicidir, sen onu şimdiden geçti bil, ölüm muhakkak gelecektir, sen onu karşına artık geldi bil.
</li>
<li><code>
Meni kör meniñdin kötür öt erig, ökünme yarın sen bu kün sen tirig</code><br>
Benim hâlime bak, benden öğüt ve nasihat al, yarın peşiman olma, sen bugün henüz dirisin.
</li>
<li><code>
Kişi ölse andın kumaru kalır, munukı kumarum saña ay bilir</code><br>
İnsan ölünce, ondan bir miras kalır, ey bilgin, benim sana mirasım da işte budur.
</li>
<li><code>
Severim sen erdiñ ay ilig maña, asığlığ kumarumnı kodtum saña</code><br>
Ey hükümdar, benim en çok sevdiğim insan sendin, faydalı mirasımı sana bırakıyorum.
</li>
<li><code>
Asığlığ kumaru kişike söz ol, kumaru sözüg tutsa asğı yüz ol</code><br>
insan için faydalı miras sözdür, miras olarak kalan sözü tutmanın yüz türlü faydası vardır.
</li>
<li><code>
Munu söz bitip kodtum emdi çını, unıtma bu sözni unıtma meni</code><br>
işte şimdi sözün doğrusunu yazıp, bıraktım, beni hatırla ve bu sözlerimi unutma.
</li>
<li><code>
Neçe keç yaşap öz tirig tursa sen, ölüm boldı âhır yanış körse sen</code><br>
Ne kadar çok yaşarsan-yaşa ve ne kadar hayatta kahrsan kal, dikkat edersen, en son karşılaşacağın şey ölümdür.
</li>
<li><code>
Seziksiz ölüm bir kün âhır kelir, tirilmiş bu cânlığ cânın alğalır</code><br>
Şüphesiz, bir gün nihayet ölüm gelecektir ve bütün canlıların canını alacaktır.
</li>
<li><code>
Okığçı kelürke anunğu kerek, uzun yol yorırka itiñü kerek</code><br>
Dâvetçinin gelmesine hazırlanmak ve uzun yol yürümek için, hazırlık yapmak gerektir.
</li>
<li><code>
Ölümdin kutulu yeri yok bilin, ölümke itiñil kerekiñ alın</code><br>
Ölümden kurtulmak için bir çâre yoktur, bunu bil, ölüme hazırlan ve ancak bunun için lâzım olanları al.
</li>
<li><code>
Negü ter eşitgil ögi yetmiş er, ölümüg ölürde oza ukmış er</code><br>
Alalı eren ve ölümü, ölmeden önce, anlamış olan insan ne der, dinle.
</li>
<li><code>
Kezigçe kelir bu ölümnüñ kurı, ölümke özüñ çın anuklap yorı</code><br>
Ölümün sırası nöbetle gelir, ölüme her an kendini hazır bulundur.
</li>
<li><code>
Kümüş kur bağuçı munu men teyü, ölüm tuttı erse üzüldi kurı</code><br>
Gümüş kuşak bağlayarak,— "îşteben!"— diyenin kuşağı, ölüm tutunca, kopar.
</li>
<li><code>
Ay ilig munu men ötedim hakıñ, tükel kıldım emdi bağırsaklıkıñ</code><br>
Ey hükümdar, işte ben senin hakkını ödedim, bana gösterdiğin yakınlığın karşılığını yerine getirdim.
</li>
<li><code>
Bayat bersü tevfik kamuğ edgüke, kutadsu bu edgü yegü kedgüke</code><br>
Bütün iyilikler için Tanrı sana tevfik ihsan etsin, yiyecek ve giyecek hususunda da bu iyiliklerin sana hayrı dokunsun.
</li>
<li><code>
Esenin tirilgil üküş yıl yaşa, sevinçin avınçın üküş el aşa</code><br>
Ömrünü sıhhatle geçir, çok seneler yaşa, saltanatın sevinç ve huzur içinde geçsin.
</li>
<li><code>
Bağırsaklık erdi meniñ bu sözüm, esen kal selâmet ay körklüg yüzüm</code><br>
Bu sözlerim sana karşı içten bir bağlılığın nişânesidir, ey güzel yüzlüm, sağ ve esen kal.
</li>
<li><code>
Munu men barır-men ay ilig kutı, turu kaldı oğlum bu bağrım otı</code><br>
Ey devletli hükümdar, işte ben gidiyorum, oğlum, bu ciğer-pârem, burada kalıyor.
</li>
<li><code>
Bayatka tutuzdum munı yalvara, tilese küdezgey küyer ot ara</code><br>
Onu yalvararak, Tanrıya emânet ettim, o isterse, yanar âteş içinde de olsa, onu korur.
</li>
<li><code>
Saña hâcetim bu körü ber munı, süre ıdma bolğay yavalar sanı</code><br>
Senden dileğim şudur: ona nezâret et, kendinden uzaklaştırma, yoksa, o yabanî bir diken gibi olur.
</li>
<li><code>
Kamuğ neñke teñri kılur ol sebeb, kamuğ edgü isiz añar öz ulap</code><br>
Tanrı her şeye bir sebep yaratır, iyi ve kötü, her şeyi o nasîb eder.
</li>
<li><code>
Oğul kız sebebi ata ol ana, kılınç artasa ya itilse yana</code><br>
Çocukların iyi veya kötü olmalarına anne ve babalan sebep olur.
</li>
<li><code>
Munu men atası ölür-men bu kün, kiçig kaldı oğlum yetim ögsüzün</code><br>
îşte onun babası olan ben bugün ölüyorum, oğlum küçük yaşta yetim ve öksüz kalıyor.
</li>
<li><code>
Bar erse kalı bu tapuğçı hakı, sebeb bol munı edgü yolka okı</code><br>
Eğer bu hizmetkârın sende bir hakkı varsa, sebep ol ve onu iyi yola şevket.
</li>
<li><code>
Körü ıdma ögretgil erdem bilig, bilig erdemin bulsu ilke elig</code><br>
Gözden uzak bulundurma, ona fazilet ve bilgi öğret, bilgi ve fazilet ile memlekette mevki sahibi olsun.
</li>
<li><code>
İtilsü kılınçı tüzülsü yorık, tusulsu tapuğka alınsu alık</code><br>
Tavır ve hareketi mâkul, muntazam ve iyi ahlâklı, hizmete lâyık ve meziyet sahibi olsun.
</li>
<li><code>
Yava ıdma boşlağ yığa tut kısa, yığa tutsa oğlan bulur kut basa</code><br>
Serbest ve başı-boş bırakma, sıkı tut ve kötü hareketlerine mâni ol, çocuk sıkı bir terbiye altında bulundurulursa, sonunda bahtiyar olur.
</li>
<li><code>
Negü ter eşitgil karı köklemiş, sınamış ukup hem bilip sözlemiş</code><br>
Tecrübe ile anlayarak, bilerek söyleyen ve işin künhüne vâkıf olan pîr ne der, dinle.
</li>
<li><code>
Kiçig erken ögret oğulka bilig, kiçigde bilig bilse kötrür elig</code><br>
Oğula bilgiyi henüz küçük iken öğret, küçüklüğünde bilgi öğrenirse, hayatta muvaffak olur.
</li>
<li><code>
Ayama oğul kızka berge yetür, oğul kızka berge bilig ögretür</code><br>
Gerekirse, oğula-kıza acımadan dayak at, dayak oğula-kıza bilgi öğretir.
</li>
<li><code>
Kiçiglikte bilse oğul kız neni, karıp ölmeginçe unıtmaz anı</code><br>
Oğul-kız küçüklükte ne öğrenirse, yaşlanıp, ölünceye kadar onu unutmaz.
</li>
<li><code>
Tüketti bitig türdi badı türe, alıp oğlıña berdi elgin sunup</code><br>
Mektubu tamamladı, dürüp bağladı, eli ile uzatarak, oğluna verdi.
</li>
<li><code>
Ayur bu bitig tut yitürme oğul, iligke tegürgil kumarum bu ol</code><br>
Oğlum —dedi—bu mektubu sakla, kaybetme, hükümdara götür, ona mirasım budur.
</li>
<li><code>
Bitigim okısun sözüm tutsunı, ölümke anunsun işin itsüni</code><br>
Mektubumu okusun, sözümü tutsun, ölüme hazırlansın ve işini ona göre tanzim etsin
</li>
<li><code>
Uluğ tındı ötrü oğulka baka, ayur sen munı uk könike yaka</code><br>
Uzun bir müddet sustu, sonra oğluna bakarak, dedi:—Sen bunu anla, doğruluktan ayrılma.
</li>
<li><code>
Yana aldı oğlın koyıña kuça, öpüp yığladı barnu yaşın saça</code><br>
Oğlunu kucaklayarak, tekrar bağrına bastı, öpüp ağladı, yüzü göz yaşları ile kaplandı.
</li>
<li><code>
Ayur ay oğul kördüñ emdi meni, ne hâlin barır-men unıtma munı</code><br>
Ey oğlum;— dedi— işte beni görüyorsun, ben ne hâlde gidiyorum, bunu hatırından çıkarma.
</li>
<li><code>
Saña ma seziksiz bu üd kelgü ol, osal bolma âhır özüñ ölgü ol</code><br>
Sana da, şüphesiz, bu an gelecektir, gafil olma, bir gün sen de öleceksin.
</li>
<li><code>
Kereklig sözüg men tutuzdum saña, sözümni unıtma duâ kıl maña</code><br>
Ben sana gereken sözleri söyledim, sözümü unutma ve bana duâ et.
</li>
<li><code>
Kalı ilig üdlep tilese seni, yorık tüz tapuğ kıl basınma anı</code><br>
Eğer gün gelir de hükümdar seni isterse, tavır ve hareketini düzelt, ona hizmet ve hürmette kusur etme.
</li>
<li><code>
Yava bolma boşlağ yügürme özün, köni bol silig bol kılınçın sözün</code><br>
Aylak olma ve başı-boş dolaşma, kendi-kendine koşma, işinde ve sözünde dürüst ve mülayim ol.
</li>
<li><code>
Keçe yatsa keç yat yana erte tur, yatıp erte kopğan kutın arturur</code><br>
Gece geç yat, yine de^ erken kalk, yataktan erken kalkan saadetini arttırır.
</li>
<li><code>
Bayat yarlığın sen ağır tut ağır, iligke tapuğ kıl isiñil bağır</code><br>
Tanrı buyruğuna çok itaat et, hükümdara hizmet et ve ona gönülden bağlan.
</li>
<li><code>
İsizke yağuma yırak tur teze, yorı edgülük kıl yorık yol tüze</code><br>
Kötüye yaklaşma, ondan uzak dur, kaç, dâima iylik yap, tavır ve hareketini düzelt.
</li>
<li><code>
Sözüñni küdezgil selâmet yorı, özüñni küdezgil esenin karı</code><br>
Sözünü gözet, emniyet içinde yaşa, kendini gözet, esenlik ile ihtiyarla.
</li>
<li><code>
Sözin kesti oğlın kuçup yığladı, olındı yana ol ökünçler yedi</code><br>
Sustu, oğlunu kucaklayıp, ağladı, tekrar ah-vah etti ve peşimanlıklar getirdi.
</li>
<li><code>
Ayur ay ınançsız ajun bi-vefâ, nelük kıldıñ emdi maña sen cefâ</code><br>
Ey vefasız, güvenilmez dünya, — dedi—niçin şimdi baha cefa ediyorsun.
</li>
<li><code>
Tü nimet bile bu igidmiş özüm, kirür bu kara yerke körklüg yüzüm</code><br>
Bol nimet içinde beslenmiş olan bu vücudum ve bu güzel yüzüm kara toprağa giriyor.
</li>
<li><code>
Anadın neteg toğdum erse bu kün, anıñ teg barır-men yalıñın muñun</code><br>
Anadan nasıl doğdum ise, bugün o şekilde ve aciz içinde gidiyorum.
</li>
<li><code>
Negü ter eşitgil ölügli ök er, ölümke ökünüp ulığlı bek er</code><br>
Ölmek üzere bulunan ve ölürken peşiman olarak, inleyen kuvvetli insan ne der, dinle.
</li>
<li><code>
Karındın çıkardıñ karınka kirür, şekerdin igidtiñ yılanka berür</code><br>
Karından çıkardın, tekrar karına giriyorum, şeker ile beslediğin bu vücûdu yılana veriyorum.
</li>
<li><code>
İsizim yegitlik tiriglik isiz, ökünçün sığıt birle gûrke kirür</code><br>
Bana yazık oldu, gençliğime ve hayatıma yazık oldu, peşimanlıkla ve ağlayarak, mezara giriyorum.
</li>
<li><code>
Sığıt kodtı ay toldı yetrüp ögin, kumaru üledi kişike neñin</code><br>
Ay-Toldı başına aklını topladı, ağlamağı bıraktı, malını, miras olarak, başkalarına dağıttı.
</li>
<li><code>
Bahil koldı barça kadaşlarka ol, tiler boldı cânı yaşıl kökke yol</code><br>
Bütün akrabaları ile helâllaştı, canı mâvî göğe doğru yol almak istedi.
</li>
<li><code>
Közin kökke tikti kötürdi elig, şahâdet bile kesti teprer tilig</code><br>
Gözünü göğe dikti, elini kaldırdı, son sözü kelime-i şehâdet oldu.
</li>
<li><code>
Yaruk cân üzüldi tünerdi küni, bayat atı birle kesildi tını</code><br>
Nurlu can ayrıldı, günü karardı, Tanrı adı ile son nefesini verdi.
</li>
<li><code>
Edizlik tiledi süzük cân turuğ, uçup bardı cân kaldı kalbüd kuruğ</code><br>
Saf ve temiz ruhu yükselmek diledi, ruhu uçtu, gitti, boş bir kalıp kaldı.
</li>
<li><code>
Bolup toğmaduk teg yitip bardı cân, ajunda atı kaldı belgü nişân</code><br>
Rûh, hiç doğmamış gibi, kayboldu, gitti, dünyada alâmet ve nişan olarak, yalnız adı kaldı.
</li>
<li><code>
Negü ter eşit emdi köñli köni, osallık usındın odunmış küni</code><br>
Şimdi dürüst gönüllü ve gaflet uykusundan uyanmış insan ne der, dinle.
</li>
<li><code>
Et öznüñ evi ol bedizlig eviñ, süzük cân evi ol bediz teg teniñ</code><br>
Bu süslü evin vücûdun evidir, o heykel gibi vücûdun temiz ruhun evidir.
</li>
<li><code>
Kuruğ kaldı kalbüd uçup barsa cân, bayat bildi kança barır erse cân</code><br>
Rûh uçup gidince, vücût boş kalır, ruhun nereye gittiğini ancak Tanrı bilir.
</li>
<li><code>
Ediz boldı ornı ay kutluğ kuta, töñitse kodı ense boldı yuta</code><br>
Ey devletli, onun yeri yükseklerdedir, onun yükselmesi saadet, aşağı inmesi felâkettir.
</li>
<li><code>
İkide biri boldı şeksiz ülüg, tirildi ölümsüz uzun meñlüg</code><br>
Şüphesiz, ona ikisinden biri nasip olur, o ölümsüz, uzun, ebedî bir hayat sürmeğe başlar
</li>
<li><code>
Ne muñluğ-turur körse yalñuk özi, yorırda yiter atı keslür sözi</code><br>
Dikkat edersen, insan ne kadar âciz bir mahlûktur, yürürken, yere serilir ve sesi kesilir.
</li>
<li><code>
Kayudın kelir erki kança barır, kayuda-turur erki kayda yorır</code><br>
Nereden gelir, nereye gider, nerede durur, nerede yürür.
</li>
<li><code>
Biligli bilirmü negü ter negü, ukuğlı ukarmu negü ter bügü</code><br>
Bunu bilen varını, ne der, ne, akıllı anlarmı, hakîm buna ne der?
</li>
<li><code>
Biligli bayat ol bilir bu işig, ukuğlı uğan ol ukar bu işig</code><br>
Bu işi bilen, ancak her şeyi bilen Tanrıdır, bu işin hikmetini ve sırrını bilen, ancak hüküm eden Allahtır.
</li>
<li><code>
Ara yer içer kör yorır belgüsüz, ara köz körürde bolur belgüsüz</code><br>
Bâzan kaybolur, kendisini göstermeden dolaşır, bâzan daha göz önünde iken, silinip gider.
</li>
<li><code>
İdi kısğa özlüg bu yalñuk özi, sakınçı uzun hem bedük til sözi</code><br>
Bu insanın kendisi çok kısa ömürlüdür, fakat emeli uzun, dili ve sözü büyüktür.
</li>
<li><code>
Körü barsa yalñuk bu erksizlikin, nelük munça yavlak kötürdi egin</code><br>
İnsanın bu aczine dikkatle bakarsan, kötülerin niçin bu kadar gurur getirdiklerine hayret edersin.
</li>
<li><code>
İki künlük erter ajunuğ bulup, nelük kerdi kögsin kaya teg bolup</code><br>
İki günlük bu geçici dünyayı bulunca, niçin kaya gibi, göğüs kabartırlar.
</li>
<li><code>
Negü ter eşitgil odunmış kişi, ölümüg ukup yolka könmiş kişi</code><br>
Uyanmış ve ölümü anlayarak, doğru yola girmiş olan insan ne der, dinle.
</li>
<li><code>
Ne teñsiz ölüm sen ay yavlak ölüm, tusulmaz saña itse tük miñ tolum</code><br>
Ey kötü ölüm, sen ne eşi-benzeri olmayan bir şeysin ki, yüz binlerce silâhın sana karşı bir tek faydası yoktur.
</li>
<li><code>
Tözüke tegir sen kutulmaz biri, isiz edgü neñke sen ök sen turı</code><br>
Her kese gelirsin, hiç kimse senden kurtulamaz, iyi ve kötü şeylerin hepsini tuzağına düşürürsün.
</li>
<li><code>
Kerek erdi bilge tirilse kutun, kamuğ ölsün erdi biligsiz otun</code><br>
Alimlerin saadet içinde ömür sürmeleri lâzımdı, bütün câhil küstahlar hep ölmeli idiler.
</li>
<li><code>
İsiz edgü kalmaz neçe tüz ölür, uluğ ya kiçig tut kara yer bolur</code><br>
iyi veya kötü, hiç biri kalmaz, hepsi de ölür, büyük veya küçük, hepsi kara toprak olur.
</li>
<li><code>
Ölümtin keçig yok tirig buldaçı, nece keç tirilse ölüm keldeçi</code><br>
Ölümden kurtuluş yoktur, insan ne kadar çok yaşarsa-yaşasın, ölüm gelecektir.
</li>
<li><code>
Ne yakşı ayur bu bodun başlar er, biligin ukuşun işin işler er</code><br>
Halkın başında bulunan, bilgi ve anlayış ile işini gören insan ne güzel söylemiştir.
</li>
<li><code>
Ne edgü iş erdi ölüm bolmasa, ne körklüg iş erdi kişi ölmese</code><br>
Ölüm olmasa idi, ne iyi olurdu, insan ölmese idi, ne güzel olurdu.
</li>
<li><code>
Erinçke tegürdi meni bu ölüm, ölüm ol buzuğlı tüp üm hem ulum</code><br>
Bana zevk ve saadet veren bu hayatımdır, benim esas ve temelimi bozan ölümdür.
</li>
<li><code>
Ölümke tañ ermez toğuğlı ölür, toğuğlı ölür kör kara yer bolur</code><br>
Ölüme hayret edilmez, her doğan ölür, doğan ölür ve kara toprak olur.
</li>
<li><code>
Kişi isiz ermez kişilik isiz, eren isiz ermez könilik isiz</code><br>
İnsana yazık değil, insanlığa yazıktır, ferdlere yazık değil, doğruluğa yazıktır.
</li>
<li><code>
Bu kurtğa kılınçı bu ol öñdisi, kerek öñdi tutğıl kerek tüñdisi</code><br>
Bu dünya acuzesinin huyu ve âdeti budur, ister beğen, ister beğenme.
</li>
</ol>

<hr>

<div id="prevnext">
<a href="kb-22.html">&#60;&#60; Ay-Toldı'n...</a> | <a href="kb-24.html">Hükümdar K... &#62;&#62;</a>
</div>

</div><!--content end-->
<div class="footer"><a href="/menu.html">içerik</a> | <a href="/iletisim.html">iletişim</a></div>
</body>
</html>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>
