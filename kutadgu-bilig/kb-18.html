<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Hükümdar Kün-Toğdı Ay-Toldı'ya Adalet Vasfının Nasıl Olduğunu Söyler</title>

</head>
<body><script src="/js/theme.js"></script><script src="/js/text.js"></script>

<div class="header">
	<a href="/icerik.html"><img class="logo" alt="Türk Bitig" src="/image/logo.png"></a><a class="xlink" href="/icerik.html"><button class="xlinkb">&#9776;</button></a> 
</div>

<div class="sitenav">
<div class="tabs">
<a class="parent" href="./">Kutadgu Bilig</a>
</div><!--tabs end-->
<div id="prevnext"><a href="kb-17.html">&#60; Hükümdar K...</a> | <a href="kb-19.html">Ay-Toldı H... &#62;</a>
</div>

</div><!--sitenav end-->
<main><div class="content">

<h1>Hükümdar Kün-Toğdı Ay-Toldı'ya Adalet Vasfının Nasıl Olduğunu Söyler</h1>

<ol>
<li><code>
Küntoğdı İlig Aytoldıka Adil Sıfatı Neteg Erdükin Ayur</code><br>
Hükümdar Kün-Toğdı Ay-Toldı'ya Adalet Vasfının Nasıl Olduğunu Söyler
</li>
<li><code>
İlig aydı uktum sözüg belgülep, açayın sözümni saña ülgülep</code><br>
Hükümdar dedi : — Ne demek istediğini anladım, bunların ne demek olduğunu sana anlatayım.
</li>
<li><code>
Seni men okıdım eñ aşnukı kün, ağırlık bile berdim ol kün orun</code><br>
Geçen gün ben seni çağırdım, sana gösterdim ve yer verdim.
</li>
<li><code>
Bu tañ tañsuk işler maña körkitip, buşurduñ meni sen işiñ berkitip</code><br>
O acayip işleri bana göstererek, beni hiddetlendirdin, fakat kendini iyi müdâfaa ettin.
</li>
<li><code>
Körüp buştum erse ilendi özüñ, sarıldım saña men töküldi sözüg</code><br>
Sana hiddetlenince, beni tekdir ettin, buna tahammül ettim, fakat tekrar yüzünü buruşturdun.
</li>
<li><code>
Sen aydıñ maña kut-men bilgil meni, saña ukturu kıldım ukğıl munı</code><br>
Sen bana : —Ben saadetim, beni tanı, sana anlatmak için, böyle yaptım, bunu anla — dedin.
</li>
<li><code>
Negü kılmışıñnı sen adra seçe, yora berdiñ uktum kamuğnı aça</code><br>
Niçin yaptığını sen birer-birer izah ettin, ben de her şeyini açıkça anladım.
</li>
<li><code>
Keçürdüm men anda seniñ üdrüñi, ağırladım ötrü ol erdem teñi</code><br>
O zaman ben senin kusurunu affettim ve sana meziyetin nisbetinde saygı gösterdim.
</li>
<li><code>
Bu kün me meniñ bu özüm kılkların, saña körkitür barça erdemlerin</code><br>
Bugün de ben kendi tabiatimi ve bütün meziyetlerimi sana gösteriyorum.
</li>
<li><code>
Munu men me körgil könilik törü, törü kılkları bu baka tur körü</code><br>
işte bak, ben de doğruluk ve kanunum, kanunum vasıfları bunlardır, dikkat et.
</li>
<li><code>
Bu kürsi özele öz oldurdukı, adakı üç ol kör ay köñlüm tokı</code><br>
Bak, bu üzerinde oturduğum tahtın üç ayağı vardır, ey gönlümü doyuran.
</li>
<li><code>
Kamuğ üç adaklığ emitmez bolur, üçegü-turur tüz kamıtmaz bolur</code><br>
Üç ayak üzerinde olan hiç bir şey bir tarafa meyletmez, her üçü düz durdukça, taht sallanmaz.
</li>
<li><code>
Kalı üç adakta emitse biri, ikisi kamıtar uçar ol eri</code><br>
Eğer üç ayaktan biri yana yatarsa, diğer ikisi de kayar ve üzerinde oturan yuvarlanır.
</li>
<li><code>
Kamuğ üç adaklığ köni tüz-turur, kalı bolsa tört kör bir egri bolur</code><br>
Üç ayaklı olan her şey doğru ve düz durur, eğer dört ayaklı olursa, biri eğri olabilir.
</li>
<li><code>
Kayu neñ tüz erse kamuğı uz ol, kamuğ uz körü barsa kılkı tüz ol</code><br>
Düz olan bir şeyin her tarafı, iyidir, her iyinin, dikkat edersen, tavır ve hareketi düzgündür.
</li>
<li><code>
Kayu neñ emitse kör egri bolur, kamuğ egriler isiz urğı bulur</code><br>
Hangi şey yana yatarsa, eğri olur, her eğrilikte bir kötülüğün tohumu vardır.
</li>
<li><code>
Kayu tüz emitse turumaz tüşer, kayu neñ köni bolsa tüşmez serer</code><br>
Düz olan yana yatarsa, duramaz, düşer, hangi şey doğru ise, düşmez, yerinde durur.
</li>
<li><code>
Meniñ kılkım ol kör emitmez köni, köni egri bolsa könilik küni</code><br>
Bak, benim tabiatim de yana yatmaz, doğrudur, eğer doğru eğrilirse, kıyamet kopar.
</li>
<li><code>
Könilik özele keser-men işig, adırmaz-men begsig ya kulsığ kişig</code><br>
Ben işleri doğruluk ile hallederim, insanları, bey veya kul olarak, ayırmam.
</li>
<li><code>
Bu bögde biçek kim eligde-turur, bıçığlı kesigli-turur ay unur</code><br>
Ey becerikli insan, elimdeki bu bıçak biçen ve kesen bir âlettir.
</li>
<li><code>
Biçek teg bıçar-men keser-men işig, uzatmaz-men davi kılığlı kişig</code><br>
Ben işleri bıçak gibi keser, atarım, hak arayan kimsenin işini uzatmam.
</li>
<li><code>
Şeker ol kişi yer añar küç tegip, törü bulsa mendin kapuğka kelip</code><br>
Şekere gelince, o zulüme uğrayarak, benim kapıma gelen ve adaleti bende bulan insan içindir.
</li>
<li><code>
Şeker teg süçiyü barır ol kişi, sevinçlig bolur anda yazlur kaşı</code><br>
O insan benden şeker gibi tatlı-tatlı ayrılır, sevinir ve yüzü güler.
</li>
<li><code>
Urâğûn yeme ol kişiler içer, özi küçkey erse könidin kaçar</code><br>
Zehir gibi acı olan bu Hind otunu ise, zorbalar ve doğruluktan kaçan kimseler içer.
</li>
<li><code>
Maña kelse tütşü törü berse-men, urâğûn içer teg açır körse-men</code><br>
Bunlar kavga edip, bana gelirler ve ben hüküm verince, bakarsın, acı Hind ilâcı içmiş gibi, yüzlerini ekşitirler.
</li>
<li><code>
Bu kaşım tügüki bu körksüzlüküm, küçemçi kelirke bu yüzsüzlüküm</code><br>
Benim bu sertliğim, kaşlarımın bu çatıklığı ve bu asık suratım bana gelen zâlimler içindir.
</li>
<li><code>
Kerek oğlum erse yakın ya yağuk, kerek barkın erse keçigli konuk</code><br>
ister oğlum, ister yakınım veya hısımım olsun, ister yolcu, geçici, ister misafir olsun;
</li>
<li><code>
Törüde ikigü maña bir sanı, keserde adın bulmağay ol meni</code><br>
Kanun karşısında benim için bunların hepsi birdir, hüküm verirken, hiç biri beni farklı bulmaz.
</li>
<li><code>
Bu beglik ulı kör könilik-turur, köni bolsa begler tiriglik bolur</code><br>
Bu beyliğin temeli doğruluktur, beyler doğru olursa, dünya huzura kavuşur.
</li>
<li><code>
Muñar meñzetü sözler öglüg kişi, kim öglüg sözin tutsa itlür işi</code><br>
Akıllı insan buna benzer bir söz söylemiştir, kim akıllı insanın sözünü tutarsa, iş yoluna girer.
</li>
<li><code>
Könilik öze boldı beglik ulı, bu beglik köki ol könilik yolı</code><br>
Beyliğin temeli doğruluk üzerine kurulmuştur, doğruluk yolu beyliğin esâsıdır.
</li>
<li><code>
Törü kılsa elke köni bolsa beg, tilek ârzû bulğay bu kolsa kalı</code><br>
Bey doğru olur ve ülkeye böyle hüküm ederse, bütün dileklerine kavuşur.
<br><br>
<code>
Aytoldı suali İligke</code><br>
AY-TOLIDI'NIN HÜKÜMDARA SUÂLİ
</li>
<li><code>
Yana aydı ay toldı ilig kutı, nelük boldı kün toğdı ilig at(isim)ı</code><br>
Ay-Toldı şöyle dedi : — Ey devletli hükümdar, efendimizin adı niçin Kün-Toğdı olmuştur.
<br><br>
<code>
İlig cevabı Aytoldıka</code><br>
HÜKÜMDARIN AY-TOLIDI'YA CEVABI
</li>
<li><code>
İlig aydı bilge meniñ kılkımı, körüp meñzetü urdı bu atımı</code><br>
Hükümdar cevap verdi : — Alim benim tabiatimi güneşe benzeterek, bu adı verdi.
</li>
<li><code>
Künüg kör irilmez tolu ok-turur, yaruklukı bir teg talu ok-turur</code><br>
Güneşe bak, küçülmez, bütünlüğünü dâima muhafaza eder, parlaklığı hep aynı şekilde kuvvetlidir.
</li>
<li><code>
Meniñ me kılınçım añar okşadı, könilik bile toldı eksümedi</code><br>
Benim tabiatim de ona benzer, doğruluk ile doludur ve hiç bir vakit eksilmez.
</li>
<li><code>
İkinçi tuğar kün yarur bu ajun, tüzü halkka tegrür yokalmaz özün</code><br>
ikincisi — güneş doğar ve bu dünya aydınlanır, aydınlığını bütün halka eriştirir, kendinden bir şey eksilmez.
</li>
<li><code>
Meniñ me törüm bu yokalmaz özüm, kamuğ halkka bir teg ne kılkım sözüm</code><br>
Benim de hükmüm böyledir, ben ortadan kaybolmam: hareketim ve sözüm bütün halk için aynıdır.
</li>
<li><code>
Üçünçi bu kün tuğsa yerke isig, çeçek yazlur anda tümen miñ tüsig</code><br>
Üçüncüsü — bu güneş doğunca, yere sıcaklık gelir, o zaman binlerce renkli çiçekler açılır.
</li>
<li><code>
Kayu elke tegse meniñ bu törüm, ol el barça itlür taş erse korum</code><br>
Benim bu kanunum hangi memlekete erişirse, o memleket baştan başa taşlık ve kayalık dahi olsa, hep düzene girer.
</li>
<li><code>
Tuğar kün arığ ya arığsız temez, kamuğka yarukluk berür eksümez</code><br>
Güneş doğar, temiz veya kirli demeden, her, şeye aydınlık verir, kendisinden bir şey eksilmez.
</li>
<li><code>
Meniñ me kılınçım bu ol belgülüg, tözüke tegir barça mendin ülüg</code><br>
Benim de hareketim tıpkı böyledir, her kes benden nasibini alır.
</li>
<li><code>
Yana ma bu kün burcı sâbit-turur, bu sâbit tedüküm tüpi berk bolur</code><br>
Bir de güneşin burcu sabittir, bu sabit dediğim, temeli sağlam olduğu içindir.
</li>
<li><code>
Bu kün burcı arslan bu burc tepremez, evi tepremezi üçün artamaz</code><br>
Güneşin burcu Arslan'dır ve bu burç yerinden kımıldamaz, yerinden kımıldamadığı için de evi bozulmaz.
</li>
<li><code>
Meniñ kılkımı kör yeme bir yañın, özüm tegşürülmez yarukta öñin</code><br>
Benim tavır ve hareketime bir bak, benim de parlaklığım katiyen değişmez.
<br><br>
<code>
Aytoldı suali İligke</code><br>
AY-TOLDI'NIN HÜKÜMDARA SUÂLİ
</li>
<li><code>
Bu ay toldı aydı ay ilig kutı, aşasu ajun el yadılsu atı</code><br>
Ay-Toldı dedi : — Ey devletli hükümdar, ülkelere hâkim ol, iyi adın dünyaya yayılsın.
</li>
<li><code>
Meniñ me özüm bu uzun yol yorıp, saña keldi emgep hem artuk arıp</code><br>
Ben de bu uzun yolu yürüyüp ve çok zahmet çekip, yorularak, sana geldim.
</li>
<li><code>
Bu kılkıñ bu erdemleriñ bar üçün, küsep keldim emdi tapuğka küçün</code><br>
Bu tabiat ve faziletlerinden dolayı, büyük bir arzu ile senin hizmetine geldim.
</li>
<li><code>
Ayu ber maña sen neteg tapnayın, sevinçiñ kayu ol anı tutnayın</code><br>
Sen bana söyle, nasıl hizmet edeyim, seni memnun etmek için, nasıl davranayım.
</li>
<li><code>
Tapuğ beg tapısı öze bolmasa, yaramaz bu tapğı neçe emgese</code><br>
Hizmet beyin arzusuna göre olmadıkça, ne kadar zahmet çekilmiş olursa-olsun, makbule geçmez.
</li>
<li><code>
Negü ter eşitgil ıla atlığı, tapuğun bedümiş kişi kutluğı</code><br>
ila ülkesinin hizmet ederek, ikbâle ermiş şöhret kazanmış kudretli şahsiyeti ne der, dinle.
</li>
<li><code>
Tapınsa tapuğçı begiñe kalı, katığ tutğu begler sevinçi yolı</code><br>
Hizmetkâr hizmet ederken, dâima beyleri memnun edecek yoldan yürümelidir.
</li>
<li><code>
Bu begler tapısı öze kıl tapuğ, begi taplasa tapğı açtı kapuğ</code><br>
Beyleri memnun edecek şekilde hizmet et, bey memnun olursa, bu hizmet ikbâl kapılarını açar.
</li>
<li><code>
Tapuğçı tapuğ bilse törke tegir, tapuğ bilmese tördin elke kelir</code><br>
Hizmetkâr hizmet etmesini bilirse, baş-köşeye erişir, hizmet etmesini bilmezse, baş-köşeden eşiğe düşer.
</li>
<li><code>
Begin ked sevindürse tapnur kulı, açıldı bu kulka ağırlık yolı</code><br>
Hizmet eden kul beyini çok memnun ederse, bu kul için itibar ve ihsan kapıları açılmış olur.
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı uktum men emdi sözüg, sevinçim tile ked küdezgil özüñ</code><br>
Hükümdar dedi : — Söylediklerini anladım, beni memnun etmeğe çalış ve çok dikkatli hareket et.
</li>
<li><code>
Saña men ayayın yarağsızlarığ, yarağsızka yakma yorığıl arığ</code><br>
Ben hoşlaşmadığım şeyleri sana söyleyeyim, sen onlara yaklaşma, temiz olmağa çalış.
</li>
<li><code>
Özüm taplamaz neñ biri yalğan ol, munıñda basası bu küç kılğan ol</code><br>
Benim beğenmediğim şeylerden biri — yalandır, ondan sonra zulüm edenler gelir.
</li>
<li><code>
Suk erse kılınçı yeg erse özi, ivek erse kılkı uvutsuz közi</code><br>
Sonra da haris tabiatli ve olgun olmayan insanlar ile aceleci huylu ve gözü doymaz olanlar.
</li>
<li><code>
Buşı erse işte yeme övkelig, yava erse borçı ya kıyğan elig</code><br>
Her işte hiddet gösterenler, içkiye düşkünler veya çalıp-çırpanlar.
</li>
<li><code>
Bu yañlığ kişiler yaramaz maña, ayu berdim emdi açukluğ saña</code><br>
Bu gibi insanlar bana yaramaz, işte saha bunları açıkça döküp-saydım.
</li>
<li><code>
Yarayın tese sen maña belgülüg, bu kaç neñ özüñdin yırat ay(ünlem) külüg</code><br>
Sen benim gerçekten işime yaramak istiyorsan, bu bir kaç şeyi kendinden uzak tut, ey namlı insan.
</li>
<li><code>
Yakın bolğa sen künde ötrü maña, ağırlık açığ artğa mendin saña</code><br>
Böylece sen her gün bana daha yakın olacaksın ve benden sana karşı itibar ve ihsan artacaktır.
<br><br>
<code>
Aytoldı suali İligke</code><br>
AY-TOLDI'NIN HÜKÜMDARA SUÂLİ
</li>
<li><code>
Bu ay toldı aydı eşittim munı, takı bir sözüm bar ayu ber anı</code><br>
Ay-Toldı dedi : — Bunları işittim, bir suâlim daha var, onu da arzedeyim.
</li>
<li><code>
Bu edgü kayu ol neteg ol özi, negü teg bolur edgü kılkı tözi</code><br>
İyilik nasıl ve ne gibi bir şeydir, iyinin hâli tavrı ve tıyneti nasıl olur.
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı edgü bu kılkı yañı, tusulur bolur halkka asğı oñı</code><br>
Hükümdar dedi: — iyinin vasfı faydalı olmaktır, onun halka çok faydaları dokunur.
</li>
<li><code>
Tüzü halkka barça kılur edgülük, yana minnet urmaz kişike kölük</code><br>
O bütün halka hep iyilik eder, fakat yaptığını insanın başına kakmaz.
</li>
<li><code>
Öz asğın tilemez kişike asığ, berür ol asığdın bu kolmaz yanığ</code><br>
Kendi istifâdesini düşünmez, başkasına fayda temin eder ve buna mukabil, bir karşılık beklemez.
<br><br>
<code>
Aytoldı suali İligke</code><br>
AY-TOLDI'NIN HÜKÜMDARA SUÂLİ
</li>
<li><code>
Yana aydı ay toldı uktum bu söz, takı bir tilekimni aytur bu öz</code><br>
Ay-Toldı tekrar dedi : —Bu sözü anladım, bir şey daha sormak istiyorum.
</li>
<li><code>
Maña ay könilik kayu ol köni, anıñ birle yalñuk yarutsa küni</code><br>
Bana doğruluğu anlat, hangi şey doğrudur, insan onunla gününü nasıl aydınlatır.
</li>
<li><code>
Kayunı ayurlar könilik yolı, negü teg bolur bu könilik ulı</code><br>
Hangi yola doğruluk yolu derler, bu doğruluğun mâhiyeti nedir.
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı körgil köni er özi, tili köñli birle biriker sözi</code><br>
Hükümdar : — Bak, kimin düşündüğü ile söylediği bir olursa, işte doğru insan odur — dedi—
</li>
<li><code>
Taşı teg içi ol içi teg taşı, bu yañlığ bolur ol köni çın kişi</code><br>
Onun içi dışı gibi, dışı da içi gibidir, doğru ve dürüst insan böyle olur.
</li>
<li><code>
Köñlin çıkarsa ayada urup, yorısa uyadmasa yalñuk körüp</code><br>
insan gönlünü çıkarıp, avucuna koyarak, başkaları önünde, mahcup olmadan, dolaşabilmelidir.
</li>
<li><code>
Könilik kerek erke kopsa kutun, könilik atı ol kişilik bütün</code><br>
Saaâdette yükselmek için, insana doğruluk lâzımdır, insanlık doğruluğun adıdır, inan.
</li>
<li><code>
Kız ermez bu yalñuk kişilik kız ol, az ermez bu yalñuk könilik az ol</code><br>
insan nâdir değil, insanlık nâdirdir, insan az değil, doğruluk azdır.
</li>
<li><code>
Muñar meñzetü aydı şâir bu söz, saña sözledi emdi körgil bu öz</code><br>
Bak, şimdi benim sana söylediğim söze benzer bir sözü de şâir söylemiştir.
</li>
<li><code>
Yorığlı bu yalñuk idi ök üküş, köni çın bütün er maña ked küsüş</code><br>
Gezip-dolaşan insan pek çoktur, fakat benim için aziz olan doğru, dürüst ve güvenilebilecek bir insandır.
</li>
<li><code>
Kız ermez kişi kör kişilik kız ol, köni çın kişilerni ögdi ukuş</code><br>
insan nâdir değil, insanlık nâdirdir, akıl doğru ve dürüst insanları öğmüştür.
<br><br>
<code>
Aytoldı suali İligke</code><br>
AY-TOLDI'NIN HÜKÜMDARA SUÂLİ
</li>
<li><code>
Yana aydı ay toldı ilig kutı, maña açsu emdi bu söz bük katı</code><br>
Ay-Toldı tekrar dedi : — Devletli hükümdar şimdi bana şu sözün sırrını çözsün.
</li>
<li><code>
Bu edgü kişiler bolurmu isiz, isiz me ururmu kör edgüke iz</code><br>
Bu iyi insanlar kötü olabilirlerini ve kötü insan da bir gün iyilik yoluna girebilirini?
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı edgü iki törlüg ol, munıñda biri çın tutar edgü yol</code><br>
Hükümdar : — iyi insan iki türlü olur — dedi-, bunlardan biri doğrudan doğruya iyilik yolunu tutar.
</li>
<li><code>
Bir edgü bolur kör anadın tuğup, yorır ol köni çın kör edgü bolup</code><br>
Biri anadan doğma iyi olur, iyi bir insan doğru ve dürüst bir hayat sürer.
</li>
<li><code>
Takı biri edgü kör ötkünç bolur, isizke katılsa ol isiz kılur</code><br>
Biri de taklit yolu ile iyi olur, kötüye uyarsa, kötülük yapar.
</li>
<li><code>
İki törlüg ol kör bu isiz yeme, ikigüni bir tep isizke sama</code><br>
Kötü insan da iki türlü olur, bunların ikisini de aynı derecede kötü sayma.
</li>
<li><code>
Toğa isiz ol kör munıñda biri, bu er ölmeginçe arımaz kiri</code><br>
Bunlardan biri doğuştan kötüdür, bu insanın lekesi ölünceye kadar temizlenmez.
</li>
<li><code>
Takı biri ötkünç bolur bu isiz, işi edgü bolsa tüzer bu ma iz</code><br>
Diğeri ise, taklit yolu ile kötü olur, arkadaşı iyi olursa, o da iyi yola gider.
</li>
<li><code>
Toğa edgüdin tutçı edgü kelir, ajun bodnı andın asığlar alır</code><br>
Doğuştan iyi olandan dâima iyilik gelir, dünya halkı ondan istifâde eder.
</li>
<li><code>
Toğa isiz erse añar yok otı, ajunka belâ ol bodunka yutı</code><br>
Doğuştan kötü olanın ıslâhına çâre yoktur, o dünya için belâ ve halk için felâkettir.
</li>
<li><code>
Muñar meñzetü aydı türkçe mesel, eşitgil munı sen ukup özke al</code><br>
Buna benzer türkçe bir ata-sözü vardır, bunu dinle ve sırrına ererek, ona göre hareket et.
</li>
<li><code>
Ürüñ süt bile kirse edgü kılık, ölüm tutmağınça evürmez yorık</code><br>
Eğer iyilik ananın ak sütü ile insanın ruhuna girerse, o ölünceye kadar doğru yoldan çıkmaz.
</li>
<li><code>
Tadu birle katlıp törümiş kılınç, ölüm buzmağınça buzulmaz erinç</code><br>
İnsanın tıynetine sinmiş olan ahlâk, ölüm bozmadıkça, katiyyen bozulmaz.
</li>
<li><code>
Karında törümiş kılınç ögretig, yağız yer katında kiter ay tetig</code><br>
Ana karnında teşekkül eden tabiat ve terbiye ancak kara toprak altında insanı terkedip gider, ey zeki insan.
</li>
<li><code>
Kalı edgüke bolsa isiz işi, isiz boldı kılkı ol isiz tuşı</code><br>
Eğer iyiye kötü biri arkadaş olursa, onun tabiatı de, arkadaşınınki gibi, kötü olur.
</li>
<li><code>
İsiz me katılsa kör edgü bile, kamuğ edgülükke bu buldı yol a</code><br>
Kötü de iyi ile düşüp-kalkarsa, bütün iyiliklere ulaşmak için, bir meşale bulmuş olur.
</li>
<li><code>
Takı bir sebeb kör bu edgü isiz, yakınlık yolındın tüzer tüzse iz</code><br>
İyi veya kötü insanların bu yollara girmelerinin sebeplerinden biri iyi veya kötü arkadaş edinmiş olmalarıdır.
</li>
<li><code>
Begi edgü bolsa bodun barça tüz, bolur kılkı edgü yorıkları uz</code><br>
Bey iyi olursa, halk da dâin.â ona itaat eder, iyi ve güzel tavır ve harekete sahip olur.
</li>
<li><code>
Yakın tutsa begler kör edgü kişig, isiz barça edgü kılur ol işig</code><br>
Beyler iyi insanları kendilerine yakın tutarlarsa, kötüler de işlerinde iyi hareket etmeğe mecbur olurlar.
</li>
<li><code>
İsizler yakın bolsa begler tapa, uzadı isiz elgi ilke tüp e</code><br>
Beylerin etrafını kötüler çevirirse, memlekete tamamen kötüler hâkim olur.
</li>
<li><code>
İsiz baş kötürse kör edgü yiter, bu edgü elig bulsa isiz kiter</code><br>
Kötü serbest kalırsa, iyi ortadan kaybolur, iyi hâkim vaziyette olursa, kötü ortadan kalkar.
</li>
<li><code>
Kalı edgü bolsa bu begler kutun, kamuğ edgü boldı karası bütün</code><br>
Eğer beyler, bir talih eseri olarak, iyi olurlarsa, onların halkı da, şüphesiz, iyi olur.
</li>
<li><code>
Bu begler isiz bolmağınça isiz, ol ilde sevinçin kızartmaz meñiz</code><br>
Beyler kötü olmadıkça, o memlekette kötülerin yüzü sevinçle parlamaz.
</li>
<li><code>
Ne edgü törü urdı begler begi, isizke bu kın berge zindân yegi</code><br>
Beylerin beyi ne iyi bir kanun vaz'etmiş, kötü için en iyi çâre sopa ve zindandır.
</li>
<li><code>
Kalı edgü bolsa bodun başçısı, kamuğ edgü boldı anıñ işçisi</code><br>
Eğer halkın başında bulunan kimse iyi olursa, onun bütün memurları da iyi olur.
</li>
<li><code>
Apañ edgü bolsa bu begler özün, bayur bodnı barça kör itlür ajun</code><br>
Eğer bu beylerin kendileri iyi olurlarsa, onların halkı da zenginleşir ve dünya düzelir.
<br><br>
<code>
Aytoldı suali İligke</code><br>
AY-TOLDI'NIN HÜKÜMDARA SUÂLİ
</li>
<li><code>
Yana aydı ay toldı uktum munı, ilig yarlıkadı bu sözler köni</code><br>
Ay-Toldı tekrar dedi : — Bunları anladım, hükümdar bu sözleri doğru buyurdu.
</li>
<li><code>
Bu edgüg bilir ol kişi edgü tep, asığlığ erürin munı kılğu tep</code><br>
Bu iyiyi insan iyi olarak tanır ve faydalı olduğu için, yapılmasını ister.
</li>
<li><code>
Sever barça yalñuk tiler ârzûlar, anı koldaçılar nelük buldılar</code><br>
Onu bütün insanlar sever, diler ve arzularlar, fakat isteyenler bu iyiyi nasıl elde ederler?
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı edgü talu neñ-turur, talu neñi tutçı talular kolur</code><br>
Hükümdar : — iyi mümtaz bir şeydir — dedi — mümtaz bir şeyi ise, dâima bü vasfı hâiz olanlar ister.
</li>
<li><code>
Kayu neñ talu bolsa üdrüm ağır, anıñ kılmakı barça özke ağır</code><br>
Hangi şey mümtaz, nâdir ve değerli ise, onu gerçekleştirmek de hiç kolay değildir.
</li>
<li><code>
İsizlik uçuz ol anı kıldaçı, yavuz iş uçuz ol isiz boldaçı</code><br>
Kötülük değersiz bir şey olduğu için, onu yapan da değersizdir, fena iş değersizdir ve dâima- kötü olacaktır.
</li>
<li><code>
Kayu neñ uçuz bolsa yerde yatur, ağı çuz ağır boldı törde yatur</code><br>
Hangi şey değersiz ise, ona kimse bakmaz bile, ipekli ve ağır çin kumaşları, değerli olduğu için, baş-köşede yer alır.
</li>
<li><code>
Bu edgü ağış teg ağır ağğuka, yavuz neñ eiş ol uçuz bulğuka</code><br>
îyi — yokuş tırmanmak gibidir, güçtür, kötü şey — iniş gibidir, kolayca elde edilir.
</li>
<li><code>
Muñar meñzetü sözledi kör ukuş, ukuşluğ sözi tutsa asğı üküş</code><br>
Bak, akıl buna benzer bir söz söylemiştir, akıllının sözü tutulursa faydası çoktur.
</li>
<li><code>
Ağış teg bu edgü ağumaz kişi, tegip tegme yalñuk kılumaz işi</code><br>
iyi — yokuşa çıkmak gibidir, her kes yükselemez, uğraşmakla değme insan bu işi yapamaz.
</li>
<li><code>
Ağır neñ kamuğı ağır kılğuka, kılumaz bu işni biligsiz buşı</code><br>
Değerli olan her şeyin yapılması güçtür, bilgisiz ve değersiz kimse bu işi yapamaz.
<br><br>
<code>
Aytoldı suali İligke</code><br>
AY-TOLDI'NIN HÜKÜMDARA SUÂLl
</li>
<li><code>
Bu ay toldı aydı ay ilig kutı, bu ögdi bile munça edgü atı</code><br>
Ay-Toldı :— Ey devletli hükümdar — dedi— iyi bu derece nâm ve şöhret kazanmıştır.
</li>
<li><code>
Müni barmu yalñuk anı sözlegü, ukuşluğ ukarmu bilirmü negü</code><br>
Onda insanların bulabileceği bir kusur varmı, akıllı bunu anlar ve ne olduğunu bilirmi?
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı edgü tuçı ögdilür, müni bu isizler ara savlanur</code><br>
Hükümdar dedi : — iyi dâima öğülür, kötüler onda şu kusurları bulurlar.
</li>
<li><code>
Yakınlık kılur er kişike tuşı, yavuz bolmasa kılmaz edgü işi</code><br>
insan insana dâima yakın yaşar, kötü olmasa, iyi yapacak iş bulmaz.
</li>
<li><code>
Bu satğağ basınçak üçün edgüni, isizler yerip kör yarutmaz küni</code><br>
Bu çatışmada zayıf kaldıklarından dolayı, kötüler her yerde iyinin gününü gölgelemek isterler.
</li>
<li><code>
Kim edgü tiler erse edgü kılur, basınçak ya satğağka bakmaz bolur</code><br>
Kim iyilik dilerse, iyilik eder, çatışmaya veya zayıflığa bakmaz.
</li>
<li><code>
Kim erse bu künlük tilese sevinç, isizlik kılur ol yarın yer sakınç</code><br>
Kim sâdece bugünlük rahatını düşünürse, o kötülük yapar, fakat yarın kaygı çeker.
</li>
<li><code>
Bu edgü tilegli negü ter eşit, kamuğ edgülük kıl özüñke iş it</code><br>
iyilik dileyen insan ne der, dinle, dâima iyilik et, o senden ayrılmayan bir arkadaşın olsun.
</li>
<li><code>
Yas ermez bu edgü bu künlük saña, yarın bolğa asğıñ bu kün büt muña</code><br>
iyiliğin sana bugün hiç bir zararı yoktur;'fakat bugün inan ki, yarın onun faydasını göreceksin.
</li>
<li><code>
Asığ körnür erse isizlik bu kün, yarın yas kılur anda ukğıl ögün</code><br>
Kötülük bugün faydalı görünse bile, yarın orada bunun zararını görürsün, bunu düşünüp, idrâk et.
</li>
<li><code>
Bu edgü oñ ol kör isizlik bu sol, soluñdın tamu ornı uştmah oñ ol</code><br>
iyilik sağ ve kötülük soldur, senin solunda cehennem vardır, cennet ise, sağdadır.
</li>
<li><code>
Neçe me erejlense isiz bu kün, ökünç birle emger yarınkı künün</code><br>
Bugün kötü ne kadar huzur içinde olursa-olsun, yarın peşiman olur, azap çeker.
</li>
<li><code>
Neçe satğağ erse bu edgü kişi, ökünmez yarın anda itlür işi</code><br>
iyi insan ne kadar mağdur olursa-olsun, yarın orada peşiman olmaz ve huzura erer.
</li>
<li><code>
Hakikat munı bil ay ay toldı sen, ökünçsüz-men edgü atın ölse-men</code><br>
Ey Ay-Toldı, sen bunu hakikat bil, dünyada iyi ad bırakıp da göçersem, peşiman olmam.
</li>
<li><code>
Ne edgü söz aymış köni er tili, köni er tili urdı sözke ulı</code><br>
Doğru insan ne kadar güzel söz söylemiş, değerli söze temel atan doğru insanların dilidir.
</li>
<li><code>
Kim edgüg yerer erse isiz bolup, tiler-men ay edgü seni men kolup</code><br>
Ey iyi, kötü seni istediği kadar hakîr görsün, ben seni isteyerek ararım.
</li>
<li><code>
Ay edgü sañar kim todar ay maña, berü kelgil emdi men aç-men saña</code><br>
Ey iyi, bana söyle, sana kim doyar, ben ise, tamamen açım, şimdi bana gel.
</li>
<li><code>
Neçe satğağ erse bu edgü kişi, tapı men bolayın bu edgü işi</code><br>
iyi insan ne kadar düşkün olursa-olsun, râziyim, yeter ki, ben bir iyinin arkadaşı olayım.
</li>
<li><code>
İsizlik bile erse beglik maña, kerekmez bu beglik kodur-men saña</code><br>
Beylik bana kötülük ile birlikte gelecekse, istemem, o beylik senin olsun.
</li>
<li><code>
Kişi kılkı isiz körür-men közün, ereji az ol kör ökünçi uzun</code><br>
insanın tabiati kötüdür, bunu gözümle görüyorum, huzuru kısa fakat peşimanlığı uzun sürer.
</li>
<li><code>
Muñar meñzetü aydı şâir bu söz, okısa açılğay yiti kıl bu köz</code><br>
Şâir buna benzer bir söz söylemiştir, okursan, mânası anlaşılır, görüşünü keskinleştir.
</li>
<li><code>
Kayu edgü öknür kör edgü üçün, atıkmış isiz âhır öknür küçün</code><br>
Bak, hangi iyi iyiliğinden dolayı peşiman olmuştur, kötü ne kadar şöhret sahibi olursa-olsun, sonunda peşiman olur.
</li>
<li><code>
İsiz kılsa isiz yanutı ökünç, usa edgülük kıl isizke öçün</code><br>
Kötülük edersen, kötülüğün karşılığı peşimanlıktır, elinden gelirse, kötülüğün ınâdma, iyilik yap.
</li>
<li><code>
Negü teg ögeyin bu isiz kişig, negü teg tileyin bu isiz işig</code><br>
Kötü insanı nasıl öğeyim, bu kötü işi nasıl arzu edeyim.
</li>
<li><code>
Otunluk bıvalık yavalık kamuğ, isizler kılınçı bolur ay uluğ</code><br>
Küstahlık, kabalık, aksilik hep kötülerin harektidir, ey büyük!
</li>
<li><code>
Belâ mihnet emgek ökünçün sığıt, isizlik yanutı bolur ay yegit</code><br>
Belâ, mihnet, zahmet, peşimanlık ve keder hep kötülüğün karşılığıdır, ey yiğit !
</li>
<li><code>
Kalı sevmeyin kör bu edgü kişig, kalı ögmeyin men bu edgü işig</code><br>
Bu iyi insanı nasıl sevmeyeyim, bu iyi işi nasıl öğmeyeyım.
</li>
<li><code>
Akılık kişilik asığ edgülük, bu edgü kişidin kelir belgülüg</code><br>
Cömertlik, insanlık, fayda ve iyiliğin hep iyi insandan geldiği şüphesizdir.
</li>
<li><code>
Bu edgü kişi barça iş edgüsi, bu edgü iş ol barça iş edgüsi</code><br>
İyi insan arkadaşların en iyisidir, iyi iş işlerin en iyisidir.
</li>
<li><code>
İşiñ edgü bolsa negü kolsa kol, iş edgü kerek ol özüñ bulsa yol</code><br>
Arkadaşın iyi ise, ne istersen iste, yolunun açık olması için iyi arkadaş lâzımdır.
</li>
<li><code>
Erej ârzû nimet küvençin avınç, bu edgü yanutı bolur bu sevinç</code><br>
Huzur, arzu, nimet, emniyet, rahat ve bu neş'e, sevinç, hep iyiliğin karşılığıdır.
</li>
<li><code>
İlig aydı ay toldı ukğıl bu söz, ayıtmış sözüñke yanut kıldı öz</code><br>
Hükümdar ilâve etti: — Ey Ay-Toldı, senin sorduğun suâle cevâbım işte bunlardır—dedi.
<br><br>
<code>
Aytoldı cevabı İligke</code><br>
AY-TOLDI'NIN HÜKÜMDARA CEVABI
</li>
<li><code>
Yer öpti kör ay toldı turdı örü, ayur ay ıduk kut ay edgü törü</code><br>
Ay-Toldı yer öptü, ayağa kalktı ve:— Ey aziz ikbâl, ey iyi kanun dedi.
</li>
<li><code>
Ajun erki buldur uzun bolsu yaş, erej edgü birle esen bolsu baş</code><br>
Dünya kudretini elde ettin, ömrün uzun olsun, huzur ve iyilik içinde başın esen olsun.
</li>
<li><code>
Buzulmasu beglik bedüklük bile, avınçın tirilgil sevinçin küle</code><br>
Beyliğin ve ihtişamın zeval bulmasın, ömrün rahatlık ve sevinç içinde geçsin.
</li>
<li><code>
Uluğluk bile bul üküş ilke erk, bu erk birle beglik ulı bolsu berk</code><br>
Kudret ve azametle bir çok illere hâkim ol, beyliğinin temeli, bu kuvvet sayesinde, sağlam olsun.
</li>
<li><code>
Aka kelsü ârzû kurımaz bolup, kapuğ tutsu devlet karımaz bolup</code><br>
Arzun, kurumayan ırmak gibi, akıp-gelsin, saadetin, ihtiyarlamayan bir hizmetkâr gibi, daimî kapında dursun.
</li>
<li><code>
Sevinç barça yumğı saña kelsüni, sakınç birle düşman sızıp ölsüni</code><br>
Bütün sevinçlerin hepsi sana gelsin, düşmanın endişe içinde, eriyip bitsin.
</li>
<li><code>
Sezâ ol saña kim tapınsa tapuğ, sezâka tapınsa açar kut kapuğ</code><br>
Sen her kesin hizmetine lâyıksın, lâyık olana hizmet edilirse, saadet kapısı açılır.
</li>
<li><code>
Negü ter eşitgil tapuğ kılmış er, tapuğ birle ârzû tilek bulmış er</code><br>
Hizmet etmiş ve hizmet ile arzu ve dileğine kavuşmuş olan insan ne der, dinle.
</li>
<li><code>
Tapuğ kılma kılsa sezâka tapın, sezâ beg bilir ol tapuğçı hakın</code><br>
Hizmet etme, edersen, lâyık olana hizmet et, lâyık olan bey hizmetkârın hakkını bilir.
</li>
<li><code>
Tapınma tapınsa akı tapğı kıl, akı evi altun kümüş kapğı bil</code><br>
Hizmet etme, edersen, cömerd olana hizmet et, bil ki, cömerdin evi altın, kapısı gümüştür.
</li>
<li><code>
Saranka tapınma ay tapnur kişi, tiriglik yava bolğa isiz başı</code><br>
Hasise hizmet etme, ey hizmet eden insan, yoksa, hayatın boş geçmiş olur ve kendin de kötü olursun.
</li>
<li><code>
Öziñe esirker saran öz neñin, kişike kaçan berge ayğıl teñin</code><br>
Hasîs kendi malını kendisinden esirger, nasıl olurda başkasının hakkını verir, söyle!
</li>
<li><code>
Sözin kesti ay toldı çıktı turup, eviñe yüz urdı sevinçlig bolup</code><br>
Ay-Toldı burada sözünü kesti, Halktı ve huzurdan çıktı, sevinç içinde evine yöneldi.
</li>
<li><code>
Kıyıksız tapuğ kıldı anda naru, tüni yattı yatğakta kündüz örü</code><br>
O günden itibaren, gündüzleri oturmadan ve geceleri uyumadan, ona hizmette kusur etmedi.
</li>
<li><code>
Hakikat tapındı bağırsaklıkın, ilig tuttı künde öziñe yakın</code><br>
Doğruluk ve samimiyetle çalıştı, hükümdar da onu günden güne kendisine yaklaştırdı.
</li>
<li><code>
Yeme keçti üdler bir ança bu yañ, bu ay toldı tapğun kızıl kıldı eñ</code><br>
Böylece bir müddet geçti, Ay-Toldı hizmeti ile her keşi memnun etti.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
