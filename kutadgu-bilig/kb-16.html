<!DOCTYPE html>
<html>
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Ay-Toldı Hükümdara Devlet Sıfatını Söyler</title>

</head>
<body><a class="xlink" target="_blank" href="https://twitter.com/turkbitigcom">@twitter-𝕏</a>

<div class="header">
<div><a href="/"><img class="logo" alt="Türk Bitig" src="/image/logo.png"></a><a class="turkbitig" href="/">Türk Bitig</a></div>
</div>

<div class="sitenav">
<div class="tabs">
<a href="/">&nbsp;&#9776;&nbsp;</a>
<a class="parent" href="./">Kutadgu Bilig</a>
</div><!--tabs end-->
</div><!--sitenav end-->

<div class="content">

<h2>Ay-Toldı Hükümdara Devlet Sıfatını Söyler</h2>

<div id="prevnext">
<a href="kb-15.html">&#60; Ay-Toldı H...</a> | <a href="kb-17.html">Hükümdar K... &#62;</a>
</div>

<ol>
<li><code>
Aytoldı İligke Devlet Sıfatın Ayur</code><br>
Ay-Toldı Hükümdara Devlet Sıfatını Söyler
</li>
<li><code>
Küle aydı ay toldı uktı özüm, ayıttıñ munı sen eşitgil sözüm</code><br>
Ay-Toldı gülerek, dedi : — Evet, neyi sorduğunu anladım, izah edeyim.
</li>
<li><code>
Ukup kıldım emdi bu işlerni men, kerek erdi sen me munı uksa sen</code><br>
Bütün bu işleri ben şimdi bilerek yaptım, çünkü senin de bu hareketlerimi anlaman lâzımdı.
</li>
<li><code>
Munu men me emdi saña keldüküm, meniñ kılkım erdi bu körkittüküm</code><br>
İşte, benim de şimii sana gelişim ve bu yaptığım hareketler benim yaradılışım icâbıdır.
</li>
<li><code>
Orun berdiñ aşnu men oldurmadım, orun yok maña sen munı uk tedim</code><br>
Sen önce bana yer gösterdin, ben oraya oturmadım. — Benim için yer yoktur, sen bunu anla ! — demek istedim.
</li>
<li><code>
Topık yerde urdum bu söz berkitü, özüm yañzağını saña körkitü</code><br>
Söylediğimi teyit etmek ve neye benzediğimi sana göstermek için, yere bir top koydum.
</li>
<li><code>
Neteg kim orunsuz topık yuvlunur, anı teg me devlet özüm tegzinür</code><br>
Düm-düz yerde top nasıl kendi kendisine yuvarlanırsa, saadet de öyledir, ben sıyrılıp, giderim.
</li>
<li><code>
Seve baktıñ erse közüm yümdüküm, saña körkitür-men negü erdüküm</code><br>
Sen sevgi ile bakınca, ben gözümü yummak suretiyle, sana nasıl olduğumu göstermek istedim.
</li>
<li><code>
Bu kün men me devlet karağu sanı, maña kim ilinse tutar-men anı</code><br>
Bugün ben bir devletim, ben bir topa benzerim, kim bana yaklaşırsa, ben onu yakalarım.
</li>
<li><code>
Yana sözlediñ sen yeme sözledim, seve baktıñ erse yüzüm kizledim</code><br>
Sen tekrar konuştun, ben de cevap verdim, sevgi ile bakınca, yüzümü sakladım.
</li>
<li><code>
Özüm körkitür öz kılınçın saña, ayur kılkım irsel ınanma maña</code><br>
Bununla sana kendi tabiatimi göstermek ve : — Tabiatım kararsızdır, bana inanma : — demek istedim.
</li>
<li><code>
Negü ter eşit emdi türkçe mesel, başında keçürmiş bu kökçin sakal</code><br>
Şimdi dinle, türkçe bir ata-sözü, başından çok şeyler geçmiş olan bu ak sakallı ne der.
</li>
<li><code>
Küvenme kıvı kutka kutluğ kişi, ınanma özüñ kutka atlığ kişi</code><br>
Ey devletli, sen bu boş devlete güvenme, ey namlı, sen bu devlete inanma.
</li>
<li><code>
Akar suv yorık til bu kut turmadı, ajun tezginürler yorıp tınmadı</code><br>
Akar su, güzel söz ve devlet, bunlar durmadan, yorulup-dinlenmeden, dünyayı dolaşırlar.
</li>
<li><code>
İnançsız-turur kut vefâsız yayığ, yorırda uçar terk adakı tayığ</code><br>
Saadete inanılmaz, o vefasız ve dönektir, yürürken, hemen uçar, ayağı kaygandır.
<br><br>
<code>
İlig suali Aytoldıka</code><br>
HÜKÜMDARIN AY-TOLDI'YA SUÂLİ
</li>
<li><code>
İlig aydı uktum açıldı sözüg, yazuk udri kolduñ kutuldı özüñ</code><br>
Hükümdar şöyle dedi:—Anladım, sözün açıklandı: günâhının affını istedin ve kurtuldun.
</li>
<li><code>
Maña ayğıl emdi ne ol erdemiñ, bedük sözledi söz bu öktem tiliñ</code><br>
Şimdi bana söyle, senin meziyetin nedir, bu pervasız dilin büyük sözler söyledi.
<br><br>
<code>
Aytoldı cevabı İligke</code><br>
AY-TOLDI'NIN HÜKÜMDARA CEVABI
</li>
<li><code>
Bu ay toldı aydı kör erdem üküş, meniñdin tegir tegse erke ülüş</code><br>
Ay-Toldı cevap verdi : — Meziyetim çoktur, insanlara kısmet gelirse, benden gelir.
</li>
<li><code>
Kılınçım oñay körse yaşım kiçig, kamuğ beg bedükke meniñdin keçig</code><br>
Tabiatım yumuşak, dikkat edersen, yaşım da küçüktür, fakat bütün bey ve büyüklere giden yollar benden geçer.
</li>
<li><code>
Yüzüm körki körklüg ne kılkım silig, tilemiş tilekke yetürdüm elig</code><br>
Yüzüm güzel, huyum mülayimdir, arzu edilen her şey benim elimin altındadır.
</li>
<li><code>
Özüm kayda bolsa kamuğ ârzûlar, meniñ birle yügrür maña öz ular</code><br>
Nerede olursam-olayım, bütün arzular benimle beraber yürür ve bana bağlanır.
</li>
<li><code>
Erej minde emgek meniñdin tezer, sevinç minde sakınç maña yol azar</code><br>
Huzur bendedir, mihnet benden kaçar, sevinç bendedir, üzüntü bana yol bulmaz.
</li>
<li><code>
Maña öznese kim üzelip ölür, maña kim boyun egse ârzû bulur</code><br>
Kim bana kafa tutarsa, ıstırap içinde mahvolur, kim bana boyun eğerse, arzusuna kavuşur.
</li>
<li><code>
Urayın tegüçi özi ursukar, basayın tegüçi özi bassıkar</code><br>
Beni vurmak isteyenin kendisi vurulur, beni ezmek isteyenin kendisi ezilir.
</li>
<li><code>
Muñar meñzetü keldi emdi bu söz, munı eştip uksu biliglig ked öz</code><br>
Şu söz şimdi buna uygun düştü, bilgili ve iyi insan bunu dinlesin ve anlasın.
</li>
<li><code>
Bu kut kayda bolsa boyun bir yaraş, kalı öznese kutka kadğun küreş</code><br>
Saadet nerede ise, ona boyun eğ ve kendini beğendir, devlete kafa tutarsan, üzüntü ile boğuşursun.
</li>
<li><code>
Bu kut kelse yalñuk kutadur köni, tümen ârzû birle talulap yer aş</code><br>
Saadet gelirse, insan hakikaten mesut olur, bütün arzularına kavuşur huzur içinde yaşar.
<br><br>
<code>
İlig suali Aytoldıka</code><br>
HÜKÜMDARIN AY-TOLDI'YA SUÂLİ
</li>
<li><code>
İlig aydı uktum bu erdemleriñ, münüñ barmu ayğıl bileyin seniñ</code><br>
Hükümdar şöyle dedi:—Bu meziyetlerini anladım, senin kusurun var mı, söyle, onu da bileyim.
<br><br>
<code>
Aytoldı cevabı İligke</code><br>
AY-TOLDI'NIN HÜKÜMDARA CEVABI
</li>
<li><code>
Bu ay toldı aydı maña yas kılur, münüm yok velikin kişiler ayur</code><br>
Ay-Toldı şöyle cevap verdi : — Bana iftira ederler, kusurum yokken, kusurumun olduğunu söylerler.
</li>
<li><code>
Münüm bu meni yalñuk irsel teyü, ayığlap yorırlar kişike ayu</code><br>
Kusurum varsa, şudur: insanlar, kendi aralarında, beni dönek diye kötüler, dururlar.
</li>
<li><code>
Mün ermez maña kör bu irsellikim, yañı neñ talular ma özke begim</code><br>
Halbuki dönekliğim benim için bir kusur değildir, ben kendime dâima yeni ve taze şeyler seçerim.
</li>
<li><code>
Kamuğ eski neñler irinçig bolur, irinçig yüki kör yirinçig bolur</code><br>
Bütün eskimiş şeyler yıpranmış olur, yıpranmış şeylere tahammül etmek insana sıkıntı ve tiksinti verir.
</li>
<li><code>
Yañı neñ bolurda bu eski nerek, talu neñ bolurda yavuz ne kerek</code><br>
Yeni şey varken, eskiye ne lüzum var, güzel şey varken, kötüye ne lüzum var.
</li>
<li><code>
Yañıda bolur körse barça tatığ, tatığnı tilep er kör emger katığ</code><br>
Dikkat edersen, bütün zevkler yenide bulunur, zevk için de insan her zahmete katlanır.
</li>
<li><code>
Yayığ tep sökerler bu kılkım üçün, maña mün ururlar bu atım üçün</code><br>
îşte bu tabiatım, için, dönek diye, bana söğerler ve bundan dolayı bana kusur isnat ederler.
</li>
<li><code>
Muñar meñzetü aydı alp er açuk, anıñ manisi kör bu sözke tanuk</code><br>
Bir kahramanın buna benzer ap-açık bir sözü vardır, onun mânası bu söylediklerime şahittir.
</li>
<li><code>
Törümiş neñ erse yokalğu-turur, törütügli hâlik ne kolsa kılur</code><br>
Yoktan var olan her şey tekrar yok olacaktır, yaratan Tanrı ne isterse, onu yapar.
</li>
<li><code>
Tiriglik tedüküñ bu yel teg keçer, kaçar tutsa bolmaz anı kim bulur</code><br>
Bu hayat dediğin yel gibi geçer, tutmak olmaz, kaçar, onu kim bulabilir.
</li>
<li><code>
Küvenme bu kutka kelir hem barır, ınanma bu devlet berür hem alır</code><br>
Bu saadete güvenme, geldiği gibi gider, bu devlete inanma, verdiği gibi alır.
</li>
<li><code>
Yayığ ermez erse bu devlet özi, ne edgü neñ erdi bu kut ay kozı</code><br>
Ey kuzum, bu ikbâl ne güzel şey olurdu, eğer devlet dönek olmasa idi.
</li>
<li><code>
Kelip barmaz erse bu devlet yana, tünermegey erdi yarumış küne</code><br>
Devlet gelip, tekrar gitmese idi, bu aydınlanmış olan gün tekrar kararmazdı.
<br><br>
<code>
İlig suali Aytoldıka</code><br>
HÜKÜMDARIN AY-TOLDI'YA SUÂLİ
</li>
<li><code>
İlig aydı uktum bu irsellikiñ, erip kitgü yerde bolurmu bekiñ</code><br>
Hükümdar sordu : — Sebatsızlığının sebebini anladım, artık bırakıp gittiğin zaman seni alıkoymanın bir çâresi var mı?
<br><br>
<code>
Aytoldı cevabı İligke</code><br>
AY-TOLDI'NIN HÜKÜMDARA CEVABI
</li>
<li><code>
Bu ay toldı aydı meniñ bu özüm, keyik teg-turur kılkı kestim sözüm</code><br>
Ay-Toldı şöyle cevap verdi : — Kısaca benim kendim ve tabiatim bir geyiğe benzer.
</li>
<li><code>
Meni terk bulumaz tilegli seve, kalı bulsa tutmaz kılur terk yava</code><br>
Seven ve isteyen beni kolay bulamaz, bulsa bile, tutamaz ve çabuk kaybeder.
</li>
<li><code>
Meni buldaçı er tutup beklese, kaçumaz-men andın söz aydım kese</code><br>
Eğer beni bulan kimse tutup, bağlamağı bilirse, ben ondan kaçamam, bu muhakkatır.
<br><br>
<code>
İlig suali Aytoldıka</code><br>
HÜKÜMDARIN AY-TOLDI'YA SUÂLİ
</li>
<li><code>
Elig aydı ayğıl bu berkiñ kayu, negü teg kişen ol seni berklegü</code><br>
Hükümdar şöyle dedi: — Bağın nedir, söyle, seni nasıl bir köstek ile bağlamalıdır ?
<br><br>
<code>
Aytoldı cevabı İligke</code><br>
AY-TOLDI'NİN HÜKÜMDARA CEVABI
</li>
<li><code>
Bu ay toldı aydı maña berk kişen, bu bir kaç neñ ol kör bereyin nişân</code><br>
Ay-Toldı dedi : — Benim için bağ ve köstek olacak bir kaç şey vardır, bak, onları belirteyim.
</li>
<li><code>
Meni bulğuçı kılkı alçak kerek, köñül kodkı til sözde yumşak kerek</code><br>
Beni bulan kimse mütevâzi tabiatli, alçak gönüllü ve tatlı dilli olmalıdır.
</li>
<li><code>
Özini küdezse ayı ertmese, yavuz yunçığ işke yakın turmasa</code><br>
Kendisini gözetmeli ve hiç bir zaman ifrata gitmemeli, kötü ve çirkin işlere yaklaşmamalıdır.
</li>
<li><code>
Teñi birle tutsa tirilmiş neñin, yorık tüzse kılkı kılınçı yañın</code><br>
Toplamış olan malı yerine sarfetmeli, hayatını, işini, tavır ve hareketini düzenlemelidir.
</li>
<li><code>
Özinde uluğka tapuğ kılsa öz, özinde kiçigke süçig tutsa söz</code><br>
Kendinden büyüğe saygı göstermeli, kendinden küçüğe ise, rifk ve şefkatle muamele etmelidir.
</li>
<li><code>
Kişig satğamasa küvezlik bile, basıtmasa özde kiçigke küle</code><br>
Kibir ve gurur ile başkalarını incitmemeli, kendisini küçüklerin eğlence ve tahakkümüne bırakmamalıdır.
</li>
<li><code>
Yavalık bile borka baş sokmasa, yavalıkka boşlağ neñin saçmasa</code><br>
Boşu-boşuna kendisini içkiye vermemeli, boş yere malını saçıp, heba etmemelidir.
</li>
<li><code>
Oyunka katılmasa elgin tilin, könilik öze tutsa kılkı yañın</code><br>
Eli ve dili ile oyuna karışmamalı, tavır ve hareketlerinde dürüst olmalıdır.
</li>
<li><code>
Yayığ kut kişeni bu neñler-turur, bu yañlığ basa kutnı kaçmaz kalur</code><br>
Dönek saadetin kösteği bunlardır, saadet bu şekilde bağlanırsa, kaçamaz, kalır.
</li>
<li><code>
Bu sözke tanukı bu şâir sözi, bu şâir sözi sözke kattı tuzı</code><br>
Şâirin şu sözü buna şahittir, şâir sözü söze tuz katmıştır.
</li>
<li><code>
Keyik sanı devlet kişike tezig, kalı kelse bekle tuşa hem tizig</code><br>
Saadeti insan için, ürkek bir geyik farzet, eğer gelirse, sıkı tut, ayağına köstek vur.
</li>
<li><code>
Tuta bilse devlet tezümez-turur, kalı tezse tegmez yana terk kezig</code><br>
İnsan tutabilirse, saadet kaçamaz, kalır, eğer kaçarsa, sana sıra tekrar çabuk gelmez.
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı uktum ayâ kut seni, katığ sevdim erdi irer sen meni</code><br>
Hükümdar:—Ey saadet, seni anladım, seni çok sevmiştim, fakat sen benden ayrılmak istiyorsun — dedi —
</li>
<li><code>
Yayığlık yok erse bu irsellikiñ, ne edgü iş erdi seniñ kelmekiñ</code><br>
Bu karasızlığın ve bu hercâyiliğin olmasa idi, senin gelmen ne iyi bir iş olurdu.
</li>
<li><code>
Velikin yayığ sen özüñ bi-vefâ, vefâ körkitür sen kılur sen cefâ</code><br>
Fakat sen kararsız ve vefasızsın, kendini vefalı gösterir, fakat cefâ edersin.
</li>
<li><code>
Anada atada bağırsak bolup, ayada tutar sen küler yüz urup</code><br>
Gün olur, anneden-babadan daha merhametli olursun, güler yüz göstererek, insanı el üstünde taşırsın.
</li>
<li><code>
Ara körmedük teg yüz evrer özüñ, adınsığ bolur barça kılkıñ sözüg</code><br>
Gün olur, görmezlikten gelirsin, yüzünü çevirirsin, bütün tavrın ve sözün bir anda değişiverir.
</li>
<li><code>
Tirer sen yumıtsa saçar sen kamuğ, okır sen yüz ursa yapar sen kapuğ</code><br>
Yığarsın, toplanınca, tekrar hepsini dağıtırsın, önce çağırırsın, fakat gelince, kapını kaparsın.
<br><br>
<code>
Aytoldı cevabı İligke</code><br>
AY-TOLDI'NIN HÜKÜMDARA CEVABI
</li>
<li><code>
Bu ay toldı aydı ay ilig kutı, münüm erdemim barça aydım atı</code><br>
Ay-Toldı : — Ey devletli hükümdar — dedi — kusur ve meziyetlerimin ne olduğunu hep söyledim.
</li>
<li><code>
Meni kim bulup berk tutayın tese, ayu berdim ol neñni tutsun usa</code><br>
Beni kim bulup, elinde sıkı tutmak isterse, gereken şeylerin hepsini saydım, elinden gelirse, tutsun.
</li>
<li><code>
Maña urmasa örk meni tuttaçı, keyik teg kaçar-men kim ol yetteçi</code><br>
Beni tutan bana yular vurmazsa, ben geyik gibi kaçarım, bana kim yetişebilir.
</li>
<li><code>
Negü ter eşitgil sınamış karı, sınamış karılar sözi söz korı</code><br>
Dinle, tecrübeli ihtiyar ne der, tecrübeli ihtiyarların sözü sözlerin mayasıdır.
</li>
<li><code>
Kelir kut tuta bilmese sen barır, berür neñ yeyü bilmese sen alır</code><br>
Saadet gelir, tutmasını bilmezsen, gider, mal verir, yemesini bilmezsen, alır.
</li>
<li><code>
Yayığ kutnı bulsa idi bekrü tut, kalı beklemese yana bardı büt</code><br>
Kararsız saadeti bulursan, çok sıkı tut, eğer muhafaza altına almazsan, tekrar gideceğinden şüphe etme.
</li>
<li><code>
Kutadmış kişi kör sakınmış kerek, kamuğ teñsiz iştin yıramış kerek</code><br>
Saadete ermiş olan insanın ihtiyatlı olması ve bütün yakışıksız işlerden uzak durması gerektir.
</li>
<li><code>
Arığ bolsa özi yorısa köni, munıñ bağı mundağ biliñü munı</code><br>
Kendisi temiz olmalı ve doğru yolda yürümeli, bunun bağı böyledir, bunu bilmelidir.
<br><br>
<code>
İlig suali Aytoldıka</code><br>
HÜKÜMDARIN AY-TOLDI'YA SUÂLİ
</li>
<li><code>
İlig aydı uktum münüñ erdemiñ, bu ay toldı atıñ ne ol bu seniñ</code><br>
Hükümdar : — Senin kusurunu ve meziyetini anladım, — dedi — senin bu Ay-Toldı adın ne demektir?
</li>
<li><code>
Negü ol munıñ manisi ay maña, bileyin ukayın büteyin saña</code><br>
Bunun mânası nedir, bana söyle, ben de bileyim, anlayayım ve sana güveneyim.
<br><br>
<code>
Aytoldı cevabı İligke</code><br>
AY-TOLDI'NIN HÜKÜMDARA CEVABI
</li>
<li><code>
Bu ay toldı aydı meniñ atımı, bügü meñzetür ayka bu kılkımı</code><br>
Ay-Toldı: — Benim adımı ve bu tabiatimi hakimler bir aya benzetirler — dedi —
</li>
<li><code>
Bu ay tuğsa aşnu idi az tuğar, küniñe bedüyür yokaru ağar</code><br>
Ay doğarken, önce çok küçük doğar, sonra gün geçtikçe büyür ve yükselir.
</li>
<li><code>
Tolun bolsa tolsa ajunka yarur, ajun halkı andın yarukluk bulur</code><br>
Büyüyüp, dolun ay hâline gelince, dünyaya ışık saçar ve dünya halkı onun aydınlığından faydalanır.
</li>
<li><code>
Tükel bolsa kör ay bu ağsa ediz, yana irlü törçir kiter körk meñiz</code><br>
Ay büyüyüp, tamamlanarak, en yüksek noktaya çıkınca, tekrar eksilmeğe başlar ve güzelliği gider.
</li>
<li><code>
Yaruklukı eksür yana yok bolur, tuğar keçe azın yana ok tolur</code><br>
Onun parlaklığı azalır ve sonunda kaybolur, sonra tekrar, küçük olarak, doğar ve yine büyür.
</li>
<li><code>
Meniñ bu özüm me bu yañlığ-turur, ara bar bolur ma ara yok bolur</code><br>
Benim de tabiatım bunun gibidir, bâzan var, bâzan da yok olurum.
</li>
<li><code>
Neçe yunçığ özke yüz ursa özüm, baru körki artar keser-men sözüm</code><br>
Ne kadar düşkün olursa-olsun, ben bir kimseye teveccüh edersem, onun ahvâli, muhakkak, gittikçe düzelir ve güzelleşir.
</li>
<li><code>
Bayusa bedüse yadılsa çavı, kiter-men anıñdın kiter yüz suvı</code><br>
Zenginleşip, büyüyerek, şöhreti yayılınca, ben ondan uzaklaşırım, onun da itibarı gider.
</li>
<li><code>
Yana saçlur andın tirilmiş neñi, söki teg bolur yandru kılkı yañı</code><br>
Topladığı malı tekrar dağılır, onun ahvâli yine eskisi gibi olur.
</li>
<li><code>
Muñar meñzetü keldi şâir sözi, bu şâir sözi ol biligsiz közi</code><br>
Buna benzer bir şâir sözü vardır, bu şâir sözü bilgisiz için bir gözdür.
</li>
<li><code>
Kelir kut kişike atı çavlanur, yañı ay teg artar yarukı tolur</code><br>
İnsana saadet gelir, meşhur olur, yeni ay gibi, büyür ve parlaklığı artar.
</li>
<li><code>
Yayığ telve devlet köñül bamağıl, tolun teg bu devlet yana irilür</code><br>
Dönek ve deli saadete gönül bağlama, saadet dolun ay gibidir, tekrar küçülür.
</li>
<li><code>
Takı bir bu mani ayayın saña, eşitgil anı sen munu büt maña</code><br>
Adımın başka bir mânasını daha söyleyeyim, şimdi bunu da dinle ve bana inan.
</li>
<li><code>
Bu ay ornı boldı evi münkalib, orunsuz bolur münkalib neñ kılıp</code><br>
Bu ay hep yerini, evini değiştirir, dâima yer değiştiren, ne yapsan, bir yere ısınmaz.
</li>
<li><code>
Bu ay burcı sertân bu ev evrilür, evi evrilür hem özi çevrilür</code><br>
Ayın burcu Seretân'dır, bu ev döner, evi dönünce, kendisi de döner.
</li>
<li><code>
Kayu evke kirse bu ay terk çıkar, çıkarı üçün terk yatarın yıkar</code><br>
Bu ay hangi eve girerse, oradan çabucak çıkar, çabuk çıkabilmek için de, yattığı yeri yıkar.
</li>
<li><code>
Meniñ me özüm kör añar okşadı, ara kılkım ildi ara yokladı</code><br>
Ben kendim de işte ona benzerim, gidişim kâh aşağıya, kâh yukarıya doğrudur.
</li>
<li><code>
Kelir-men barır-men yorır-men burun, ajunuğ kezer-men maña yok orun</code><br>
Gelirim, giderim, ileriye doğru yürürüm, dünyayı dolaşırım, benim için yer-yurt yoktur.
</li>
<li><code>
Bu mani üçün atım ay toldı tep, atadı biliglig sözin yinçge yıp</code><br>
Bundan dolayı âlim, ince bir nükte ile, bana Ay-Toldı adını vermiştir.
</li>
<li><code>
Munu men me devlet münüm erdemim, ayu berdim emdi igim hem emim</code><br>
işte ben de saadetim ve şimdi bütün kusur ve meziyetlerimi, hastalığı ve ilâcını izah ettim.
</li>
<li><code>
Aça sözledim söz maña emdi büt, ıdayın tese ıd kalı tutsa tut</code><br>
Sözümü açıkça söyledim, imdi bana inan, beni elden kaçırmak istersen, bırak, eğer tutmak istersen, tut.
<br><br>
<code>
İlig cevabı Aytoldıka</code><br>
HÜKÜMDARIN AY-TOLDI'YA CEVABI
</li>
<li><code>
İlig aydı barça eşittim sözüg, yaruttı sözüg hem yaradı özüñ</code><br>
Hükümdar : — Bütün sözlerini dinledim — dedi— sözün beni aydınlattığı kadar, seni de beğendim.
</li>
<li><code>
Tiler erdim emdi seni teg kişi, bayat berdi ârzû ay erde başı</code><br>
Ben de şimdi senin gibi bir insan arıyordum, ey insanların ileri geleni, Tanrı dilediğimi verdi.
</li>
<li><code>
Bayat kimke berse tilek ârzûsı, anıñ şükri boldı yanut kılğusı</code><br>
Tanrı birini dilek ve arzusuna kavuşturunca, karşılığında -onun da Tanrıya şükür etmesi gerekir.
</li>
<li><code>
Bu künde naru bu özüm tınmadın, munıñ şükri kılğu kerek ermedin</code><br>
Bugünden itibaren ben de durmadan, usanmadan, bunun şükrünü yerine getireyim.
</li>
<li><code>
Negü ter eşit emdi bilge tetig, özi bardı kodtı biziñe bitig</code><br>
Şimdi dinle, kendisi gitmiş, fakat bize eserini bırakmış olan zeki ve âlim insan ne der.
</li>
<li><code>
Şükür kıl ay nimet idisi unur, şükür kılsa nimet bayat arturur</code><br>
Ey nimet sahibi olan muktedir kimse, şükür et, şükür edersen, Tanrı nimetini arttırır.
</li>
<li><code>
Bu nimet idisi unıtur özin, munıñ şükri bilse evürmez yüzin</code><br>
Bu nimet sahibi çok defa kendisini unutur, fakat şükür ederse, nimet ondan yüz çevirmez.
</li>
<li><code>
Az edgüke artuk üküş şükri kıl, üküş bolsa nimet anıñ kadri bil</code><br>
Az bir iyiliğe karşı çok şükür et, nimet çok olursa, onun kıymetini bil.
</li>
<li><code>
Şükür kılsa nimet biri on bolur, biri on bolup kör evi neñ tolur</code><br>
însan şükür ederse, nimetin biri on olur, biri on olur ve evi mal ile dolar.
</li>
<li><code>
İlig berdi alkış kör ay toldıka, ayur tünle kündüz maña tur baka</code><br>
Hükümdar Ay-Toldı'yi öğdü ve : — Sen gece-gündüz benim hizmetimde bulun — dedi.
</li>
<li><code>
Telim neñ tavar berdi ögdi üküş, ağırladı berdi kör altun kümüş</code><br>
Çok mal, mülk verdi, onu çok öğdü, ona ihsanda bulundu, altın ve gümüş verdi.
</li>
<li><code>
Añar sözledi sözni barça ilig, anıñdın tiledi kamuğ ög bilig</code><br>
Hükümdar her işini ona danıştı, her işte onun fikrine ve bilgisine baş vurdu.
</li>
<li><code>
Kör ay toldı ma bu ağırlık bulup, tapındı bütün çın bağırsak bolup</code><br>
Ay-Toldı da, bu itibâra lâyık olmak için, ona doğruluk ve dürüstlük ile candan hizmet etti.
</li>
<li><code>
Bir ança yorıdı sınadı ilig, kamuğdın tükel buldı bulmış erig</code><br>
Hükümdar onu daha bir müddet tecrübe etti ve bulduğu insanın her keşten daha mükemmel olduğunu gördü.
</li>
</ol>

<hr>

<div id="prevnext">
<a href="kb-15.html">&#60; Ay-Toldı H...</a> | <a href="kb-17.html">Hükümdar K... &#62;</a>
</div>

</div><!--content end-->
<div class="footer"><a href="/icerik.html">içerik</a> | <a href="/iletisim.html">iletişim</a></div>

<div id="accessbuttons"><button id="theme-toggle">A</button><button id="increaseBtn">+</button><button id="resetBtn">=</button></div>
<script src="/js/theme.js"></script>
</body>
</html>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>
