<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Öğdülmiş Odgurmış'a Ziyâfete Gitmek Âdabını Söyler</title>

</head>
<body><script src="/js/theme.js"></script>

<div class="sitenav">
<span class="menu"><a class="menulink" href="/isimler/">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-64.html">&#60; Hizmetçile...</a> | <a href="kb-66.html">Öğdülmiş O... &#62;</a>
</div>

<main><div class="content">

<h2>Öğdülmiş Odgurmış'a Ziyâfete Gitmek Âdabını Söyler</h2>

<ol>
<li><code>
Öğdülmiş Odgurmışka Aşka Barmak Törüsin Ayur</code><br>
Öğdülmiş Odgurmış'a Ziyâfete Gitmek Âdabını Söyler
</li>
<li><code>
Yanut berdi ögdülmiş aydı bu ma, kereklig-turur bu kadaş aysa ma</code><br>
Öğdülmiş cevap verdi ve : — Ey kardeş, bu da izah edilmesi gereken bir şeydir — dedi —
</li>
<li><code>
Üküş törlüg ol bu okığu kişi, telim törlüg ol bu konukluk aşı</code><br>
Çağıran kimseler muhtelif sınıf ve tabakalara mensup olduğu gibi, ziyafetler de türlü-türlü olur.
</li>
<li><code>
Olarda birisi küdenke aş ol, ya sünnet aşı ya toğursa oğul</code><br>
Bunlardan biri — düğün ziyafetidir, biri de—ya bir oğlun doğumu sünneti dolayısiyle verilen ziyafettir.
</li>
<li><code>
Ya iş tuş okığay ya koldaş adaş, uluğ ya kiçig tut yakın ya kadaş</code><br>
Birde eş, dost yahut arkadaş, ahbap, büyük veya küçük, yakın veya veya kardeş ziyafete çağırır.
</li>
<li><code>
Yoğ aşı bolur ya ölüg atıña, ya ol at bulup aş berür yatıña</code><br>
Yahut bir ölü için yapılan yog aşı olur yahut biri bir rütbe alınca, başkalarına ziyafet çeker.
</li>
<li><code>
Bularda kayu erse aş suv yegü, anı teñle barğu azu barmağu</code><br>
Bu ziyafetlerden hangisine gitmek ve hangisine gitmemek icap ettiğini bilmek lâzımdır.
</li>
<li><code>
Adaş koldaş ardaş kadaş aşları, bolur erse körgü barıp işleri</code><br>
Arkadaş, dost, ahbap ve kardeş ziyafetleri olursa, oraya gidip eşi, dostu görmelidir.
</li>
<li><code>
Turu bergü aşta körüp yat bazığ, aş içgü tegiri üküş ya azığ</code><br>
Ziyafette bilhassa yat ve yabancılara itina göstermeli, yiyecek ve içeceğin az veya çok dağıtılmasına dikkat etmelidir.
</li>
<li><code>
Yakın koşnı aşnı aş itse saña, azu teñrilik iş okısa toña</code><br>
Yakın komşu senin için bir ziyafet verir yahut âhiret kardeşin seni davet ederse, ey yiğit,
</li>
<li><code>
Olarka yeme bar küdezgil köñül, sevindür olarnı sevin ay oğul</code><br>
Onlara git, gönüllerini kırma, onları sevindir ve kendin de sevin, ey oğul.
</li>
<li><code>
Kalı itseler aş saña oğrayu, ol aşka yeme bar sevindür yeyü</code><br>
Eğer senin için bir ziyafet çekerlerse, o ziyafete de git, yemeklerini yiyerek, onları memnun et.
</li>
<li><code>
Apañ munda taştın bolur erse aş, añar barmasa yeg köñül bolğa baş</code><br>
Bunların dışında başka ziyafetlere davet ederlerse, bunlara gitmemek daha iyidir, gönlün yaralanır.
</li>
<li><code>
Yazım ya yitim bolğa oldruğ turuğ, yavuz bolğa köñlüñ ay edgü uruğ</code><br>
Oturma yerleri yarım-yamalak olur, duracak yeri bulunmaz, ey asîl nesepli insan, kalbin kırılır.
</li>
<li><code>
Ya esrük tütüş kılğa ahsumlağay, aşıñ siñmegey tek köñül ağrığay</code><br>
Ya ziyâfettekiler sarhoş olup, kavga ederler, yediğin içine sinmez, sâdece canın sıkılır.
</li>
<li><code>
Kamuğ bir todum yem aş içgü üçün, özüñni uçuz kılmağıl sen küçün</code><br>
Bir doyumluk bu' yiyecek ve içecek için, kendini zorla itibardan düşürme.
</li>
<li><code>
Negü ter eşitgil boğuz tıdğuçı, özi boğuzıña erk bolup tutğuçı</code><br>
Boğazına hâkim olan ve icap ettiği zaman kendisini yemekten men' edebilen insan ne der, dinle.
</li>
<li><code>
Boğuzuñ küdez bolma erniñ eli, bu boğuzuñ üçün bolma yalñuk kulı</code><br>
Boğazını gözet ve aşağılık insan olma, bir boğaz için, insanların kulu durumuna düşme.
</li>
<li><code>
Telim kördüm emdi ağır bolmış er, tıdumadı boğuzı üçün boldı yer</code><br>
Şimdiye kadar itibarda bulunmuş bir çok kimseleri gördüm, boğazlarına hâkim olmadıkları için, toprak ölup-gittiler.
</li>
<li><code>
Üküş kördüm ilde bedümiş erig, bulun kıldı boğuzı töşendi yerig</code><br>
Memlekette yükselmiş bir çok insan gördüm, boğazlarının esiri oldular ve toprağa düştüler.
</li>
<li><code>
Telim baynı kördüm boğuz bulnadı, özi boldı müflis çığaylık yedi</code><br>
Bir çok zenginler gördüm, boğazlarının esiri oldular ve böylece iflâs ederek, tekrar fakirliğe düştüler.
</li>
<li><code>
Boğuzka bulun bolma boğuzı uluğ, boğuzka bulun bolsa bolmaz yuluğ</code><br>
Boğazın esiri olma, ey boğazına düşkün adam, bağazın esiri olursan, bir daha bu esaretten kurtulamazsın.
</li>
<li><code>
Kayu törlüg aşka barır erse sen, edeb birle aş ye bilir erse sen</code><br>
Hangi ziyafette olursa-olsun, yemek yerken, mümkün olduğu kadar, edep dâiresinde hareket et.
</li>
<li><code>
Törü bilmez ögsüz kılıksız kişi, törülüg kişi körse yañlur başı</code><br>
Usûl bilmez, akılsız ve nasıl hareket edeceğini bilmeyen kimseler, usûle vâkıf insanları görünce, şaşırır-kalırlar.
</li>
<li><code>
Seniñde uluğ aşka sunsa elig, sen ötrü elig sun bu ol kör bilig</code><br>
Senden büyük yemeğe başladıktan sonra, sen elini uzat, bak, âder böyledir.
</li>
<li><code>
Oñ elgiñ bile sun bayat atı ay, yegü üdregey hem özüñ bolğa bay</code><br>
Yemeğe sağ elini besmele ile uzat, böylece yemeğin bereketi artar, sen de zengin olursun.
</li>
<li><code>
Kişi utrukı türmek alma tigü, öz utru negü erse alğu yegü</code><br>
Başkasının önündeki lokmalara dokunma, kendi önünde ne varsa, onu al ve ye.
</li>
<li><code>
Bıçak tartma anda kötürme süñük, ayı bolma kovdaş ne silkim sepük</code><br>
Sofrada bıçak çıkarma ve kemik sıyırma, çok obur olma ve pek de sünepe oturma.
</li>
<li><code>
Neçe me tok erse yeyü turğu aş, kişi aş kişike körü ber kadaş</code><br>
Ne kadar tok olursa-olsun, insan ikram edilen yemeği reddetmemelidir, ey kardeş, yemeği adamına göre ikram et.
</li>
<li><code>
Yegü alsa tişle uşak tançula, işig aşnı ürme sen ağzıñ bile</code><br>
Yemeği alınca, ısır ve ufak-ufak çiğne, sıcak yemeği ağzın ile üfleme.
</li>
<li><code>
Yer erken aşığ türtme tirki öze, kişi körki buzma kılınçıñ tüze</code><br>
Yemek yerken, sofra üzerine sürünme, insanların huzurunu kaçırma, hareketine dikkat et.
</li>
<li><code>
Törüsüzlük ol bu törüçe yorı, törüsüz kişiler kişike korı</code><br>
Bütün bunlar usûl bilmezlikten ileri gelir, usûle uygun hareket et, usûl bilmeyen insanların başkalarına zararı dokunur.
</li>
<li><code>
İdi yakşı aymış törülüg kişi, törü bilse yalñuk bulur tör başı</code><br>
Usûl bilen kimse çok güzel söylemiş, insan usûl bilirse, baş-köşeye geçer.
</li>
<li><code>
Kamuğ neñke öñdi törü bar sözi, törü tüz yorıtsa yarur er yüzi</code><br>
Her şeyin usûlü, âdap ve erkânı vardır, usûlü tam olarak tatbik eden kimsenin yüzü güler.
</li>
<li><code>
Kılıksız törü öñdi bilmez kişi, kişike katılsa itilmez işi</code><br>
Usûl, âdap ve erkânı bilmeyen kimse insanlara katılırsa, işinde muvaffak olamaz.
</li>
<li><code>
Aşığ tatğanu ye sen elgiñ sunup, seni körse evlik sevinsün turup</code><br>
Yemeğe elini uzat, haz ve arzu ile ye, ev hanımı, seni görerek, memnun olsun.
</li>
<li><code>
Kişi emgek ıdsa saña itse aş, yava kılma emgek anı kılma baş</code><br>
însan zahmet edip, sana ziyafet hazırlarsa, bu zahmeti boşa çıkarma, onun hatırını kırma.
</li>
<li><code>
Köni sözlemiş körse köñli oduğ, sözi körse mani berür tü boduğ</code><br>
Gönülü uyanık insan çok doğru söylemiş, dikkat edersen, onun sözü çok renkli ve manalıdır.
</li>
<li><code>
Kişi köñli yuvka sırınçğa sanı, idi ked küdez sınğa serme anı</code><br>
insanın gönülü incedir, o bir sırçaya benzer, ona çok dikkat et, kaba söz söyleme, kırılır.
</li>
<li><code>
Serilse kişi köñli kitti tatığ, yakınlık kesildi yıradı asığ</code><br>
İnsanın gönülü kırılırsa, işin tadı kaçar, yakınlık uzaklaşır ve ondan faydalanmanın arkası kesilir.
</li>
<li><code>
Yakınlık tilese küdezgil köñül, köñül sınsa killi yakınlık tüñül</code><br>
Yakınlık istersen, gönülü gözet, gönül kırılırsa, yakınlık gider ve bil ki, artık o senin dostun değildir.
</li>
<li><code>
Aşığ teñleyü ye yeme aş üküş, maña mundağ aydı ukuşluğ küsüş</code><br>
Yemeği ölçülü ye, çok fazla yemek yeme, akıllı ve aziz insan bana böyle dedi.
</li>
<li><code>
Üküş yeglilerniñ aşı yeg bolur, aşı yeg kişi tutçı iglig bolur</code><br>
Çok yiyenlerin yemeği hazmolunmaz, yemeği iyi hazmedemeyen kimseler dâima hasta olurlar.
</li>
<li><code>
Boğuzdın kirür ig boğuzuğ küdez, aşığ teñleyü ye yegü içgü az</code><br>
Hastalık boğazdan girer, boğazı koru, yemeği ölçü ile ye, insan her vakit az yeyip, az içmelidir.
</li>
<li><code>
Bu ığ tutsa terkin kişig yavrıtur, anı emlemese ölüm tavratur</code><br>
insana bir hastalık gelirse, onu derhâl kuvvetten düşürür, tedavi edilmezse, ölüm koşar-gelir.
</li>
<li><code>
Yeme yakşı aymış otaçı hakim, hakimler sözini yavuz tigli kim</code><br>
Tabip hakîm de çok güzel söylemiş, hakimlerin sözüne kim fena diyebilir.
</li>
<li><code>
Ölümdin yumuşçı ig ol aşnusı, kişi igledimü ölüm koşnısı</code><br>
Hastalık ölümün ilk habercisidir, insan hastalandımı, ölüm yanı başındadır.
</li>
<li><code>
Belâ mihnet ol ig ölüm tutğakı, ölümde tatığ yok azu yakşısı</code><br>
Hastalık belâ ve mihnettir ve ölümün öncüsüdür, ölümün zevki yoktur, onun iyisi olmaz.
</li>
<li><code>
Kişi-men tegüçi apa oğlanı, isig tumlığığ bilgü adra anı</code><br>
Ben insanım — diyen âdem-oğlu sıcağı ve soğuğu ayırt edebilmelidir.
</li>
<li><code>
Tadu bilgü aşnu yaraşık yese, taduka yaraşmaznı kodğı usa</code><br>
Uygun olan şeyleri yemek için, önce tabiatı bilmeli, tabiata uygun olmayan yemeklere mümkün mertebe yanaşmamalıdır.
</li>
<li><code>
İsig artsa terkin soğık iç öze, soğık artar erse isigin tüze</code><br>
Sıcaklık fazlalaşırsa, üzerine derhâl soğuk bir şey içmeli, soğukluk fazlalaşırsa, onu sıcak ile tâdil etmelidir.
</li>
<li><code>
Yegit erse yaşıñ yaz erse yılıñ, soğık işke tutğıl üşütür kanıñ</code><br>
Yaşın genç ve ömrün bahar yıllarında ise, soğuk şeyler kullan, kanın bunları ısıtır.
</li>
<li><code>
Yaşıñ kırkta keçse kün ay erse küz, isig neñ bile sen özüñ tabı tüz</code><br>
Yaşın kırktan fazla ve mevsim son bahar ise, tabiatini sıcak şeyler ile tanzim et.
</li>
<li><code>
Yaşıñ erse altmış üdüñ erse kış, isig işke tutğıl soğık kılma iş</code><br>
Yaşın altmış ve vaktin de kış ise, sıcak şeyler kullan, soğuk şeyler ile arkadaşlık etme.
</li>
<li><code>
Kuruğ tumlığ artsa isig öl anut, bu iki añar kılğa evre yanut</code><br>
Kuruluk ve soğukluk fazlalaşırsa, sıcak ve yaş şeyleri hazır tut, bu ikisi onlara karşı koyar.
</li>
<li><code>
Bu öl tumlığ artsa saña kılsa yas, isigin kuruğun anı yandru bas</code><br>
Bu yaşlık ve soğukluk fazlalaşır ve sana zarar verirse, sıcak ve kuru şeyler ile onları karşıla.
</li>
<li><code>
Taduñ tumlığ erse isigin küçe, isig erse tumlığ yeyü tur içe</code><br>
Tabiatın soğuk ise, onu sıcakla kuvvetlendir, sıcak ise, soğuk şeyler ye ve soğuk şeyler iç.
</li>
<li><code>
Kalı samduy erse taduñ belülüg, isigli soğıklı ara bir ülüg</code><br>
Eğer tabiatın kat'î olarak ılık ise, onu, sırasına göre, sıcak ve soğuk şeyler ile besle.
</li>
<li><code>
Bu yañlığ küdezgil taduñnı köni, esen bolğa inçin tiriglik küni</code><br>
Tabiatini bu şekilde tanzim et, hayatın huzur ve sıhhat içinde geçer.
</li>
<li><code>
Negü ter eşitgil otaçı sözi, munıñ manisi uk tirilgil kozı</code><br>
Tabip ne söylemiş, dinle, bunun mânasını anlayarak yaşa, kuzum.
</li>
<li><code>
Özüñ tabını men ayayın yora, kızıllı sarığlı ürüñli kara</code><br>
Ben senin tabiatini izah edeyim, bu ya kızıl, sarı, ak veya kara olur.
</li>
<li><code>
Bularda birisi biriñe yağı, yağusa yağıka yağı adrara</code><br>
Bunlardan her biri diğerlerine düşmandır, düşman düşmana yaklaşınca, bu renkler ile ayırt edilir.
</li>
<li><code>
Ukuşluğ kerek öz taduğ teñlese, yaraşık ne erse anı ok yese</code><br>
Tabiati mutedil tutmak için, insanın akıllı olması gerektir, uygun olan ne ise, ancak o şeyler yenmelidir.
</li>
<li><code>
Kişi yılkı birle adırtı bu ol, taduka yaraşık yese ay oğul</code><br>
İnsan ile hayvan arasındaki fark, tabiate uygun şeyleri yemekle belli olur, ey oğul.
</li>
<li><code>
Negü ter eşit emdi kökçin sakal, uka bar munı sen turu kalma kal</code><br>
Şimdi ak-sakal ne der, dinle, bunu anlamağa çalış ve ihtiyarlığında şaşırma.
</li>
<li><code>
Kişi kırk yaşap öz tadu bilmese, tükel yılkı ol bu neçe sözlese</code><br>
İnsan kırk yaşına gelir ve kendi tabiatini bilmezse, nutuk sahibi olmasına rağmen, o tam bir hayvandır.
</li>
<li><code>
Sınayu körü bilmese er bilig, kişike samağu anı ay silig</code><br>
Tecrübe ve görgüsünden bilgi edinmeyen kimseyi insandan saymamalı, ey temiz kalpli insan.
</li>
<li><code>
Başında keçip er yorık tüzmese, köni sözlemiş boldı yılkı tese</code><br>
Tecrübelerine rağmen, hareketini tanzim edemeyen kimseye "hayvan" derlerse, doğru söylemiş olurlar.
</li>
<li><code>
Üd üdlek keçip bolmasa er bügü, kişi tep atamağu yılkı tegü</code><br>
Zaman geçtiği hâlde, hikmet sahibi olmamış ise, ona "insan" değil "hayvan" demelidir.
</li>
<li><code>
Körü barsa yakşı ayur emçiler, aşığ az yese er esenin küler</code><br>
Dikkat edersen, tabipler çok iyi söylemişler : insan yemeği ne kadar az yerse, o kadar sıhhatli ve neşeli olur.
</li>
<li><code>
Esenlik tilese kör igsizlikin, az atlığ otuğ ye tiril ay tigin</code><br>
Dâima sıhhatte kalmak ve hiç hasta olmamak istersen, "az" adlı ilâç ye ve öyle yaşa, ey bey-zâdem.
</li>
<li><code>
Öz inçlik tilese ereji uzun, til atlığ etig ye tiril ay tüzün</code><br>
Uzun zaman huzur içinde ve rahat yaşamak istersen, "dil" adlı eti ye ve öyle yaşa, ey temiz kalpli insan.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/icerik.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
