<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Öğdülmiş Hükümdara Kumandanın Nasıl Olması Gerektiğini Söyler</title>

</head>
<body><script src="/js/theme.js"></script><script src="/js/text.js"></script>

<div class="sitenav">

<div class="path">
 <a href="/"><img class="logo" alt="Türk Bitig" src="/image/logo.png"></a>
 <a href="/"><b>BAŞ</b></a> &gt;
 <a href="/kutadgu-bilig/">Kutadgu Bilig</a>
</div><!--path end-->
<div id="prevnext"><a href="kb-29.html">&#60; Öğdülmiş B...</a> | <a href="kb-31.html">Öğdülmiş H... &#62;</a>
</div>

</div><!--sitenav end-->
<main><div class="content">

<h1>Öğdülmiş Hükümdara Kumandanın Nasıl Olması Gerektiğini Söyler</h1>

<ol>
<li><code>
Öğdülmiş İligke Sü Başlar Er Negü Teg Kerekin Ayur</code><br>
Öğdülmiş Hükümdara Kumandanın Nasıl Olması Gerektiğini Söyler
</li>
<li><code>
Yahut berdi ögdülmiş aydı ilig, yağıka tuçı bolsu üsteñ elig</code><br>
Öğdülmiş cevap verdi ve;— Ey hükümdar, düşmana karşı her vakit üstün ol — dedi—
</li>
<li><code>
Seziksiz kerek begke sü başçısı, yaraşmaz yağıdın kötürse usı</code><br>
Anlaşmak istemeyen düşmanın uykusunu kaçırmak için, şüphesiz, beye bir ordu kumandanı lâzımdır.
</li>
<li><code>
Bu işke idi kurç katığ er kerek, başında keçürmiş tükel toñ yürek</code><br>
Bu işe çok çevik, sert, tecrübeli, tam ve pek yürekli bir adam lâzımdır,
</li>
<li><code>
İdi ök uluğ iş bu sü başlamak, çerig tüzmeki hem yağını sımak</code><br>
Orduya kumanda, asken idare etmek ve düşmanı kırmak çok büyük bir iştir.
</li>
<li><code>
Talu er kerek sak bu işke oduğ, añar tegmese bir osalın yoduğ</code><br>
Bu iş için seçkin insan lâzımdır, ihmalkârlık yüzünden töhmet altında kalmaması için, o ihtiyatlı ve uyanık olmalıdır.
</li>
<li><code>
Akı alp atım bolsa alçak köñül, tuzı etmeki keñ ne kılkı amul</code><br>
Cömert, cesur, alçak gönüllü, sofrası açık ve soğuk kanlı olmalıdır.
</li>
<li><code>
Akı bolğu artuk sü başlar kişi, tirilse añar ötrü üdrüm başı</code><br>
Etrafına en seçkin kimselerin toplanması için, ordu başında bulunan insanın çok cömert olması lâzımdır.
</li>
<li><code>
Ülese er atka kamuğ bar mâlın, adaş koldaş ardaş tutunsa kalın</code><br>
O bütün malını askere dağıtmalı ve bir çok kimseleri dost ve silâh arkadaşı edinmelidir.
</li>
<li><code>
Öziñe bir at ton tolum kodsa tap, çavıksa ajunda atın yadsa tap</code><br>
Kendisine bir at, giyim ve silâh ayırması kâfidir, meşhur olup, dünyaya nâm salmak ona yeter.
</li>
<li><code>
Oğul kız kişim tep neñin irkmese, ya yer suv bağım tep kümüş termese</code><br>
Çoluk-çocuk ve karım diye, mal toplamamak veya mülk ve bağbahçe edineceğim diye, gümüş yığmamalıdır.
</li>
<li><code>
Kılıçın tilese kamuğ ârzûsın, urup alsa berse bedütse küsin</code><br>
O bütün arzusunu kılıcı ile istemelidir, vurmalı, almalı, vermeli ve böylelikle şöhretini büyütmelidir.
</li>
<li><code>
Yetürse içürse kedürse kedim, at üstem kız oğlan bu berse telim</code><br>
Silâh arkadaşlarını yedirıp-içirmeli ve giydirip-kuşatmalı, onlara çok at-koşum, köle ve câriye ihsan etmelidir.
</li>
<li><code>
Añar tirlür ötrü kür ersig eren, sevüg cân yuluğlap yatur tağ kayan</code><br>
Böyle olursa, onun etrafına mert yiğitler toplanır ve tatlı canlarını feda ederek, cesetlerinden dağlar ve kayalar meydana getirirler.
</li>
<li><code>
Yüreklig kerek artuk öglüg kerek, kögüzlüg kerek hem köñüllüg kerek</code><br>
O çok cesur, zeki ve aynı zamanda da mert ve geniş yürekli olmalıdır.
</li>
<li><code>
Yağıda kereksiz yüreksiz kişi, yüreksiz kişi ol tişiler işi</code><br>
Harpte korkak kimselere lüzum yoktur, korkak insanlar kadınlara benzerler.
</li>
<li><code>
Yüreksiz kişiler çerig artatur, çerig artasa er erig artatur</code><br>
Korkak kimseler orduyu bozarlar, ordu bozulursa, askerler birbirini ifsat ederler.
</li>
<li><code>
Yağıda yüreklig seringü kerek, yağı at kemişse tirengü kerek</code><br>
Harpte cesur yiğitler dayanmalı, düşman at salarsa, hemen toplanmalıdır.
</li>
<li><code>
Ayıklığ-turur bu ölüm belgülüg, üdi kelmeginçe er ölmez külüg</code><br>
Ölüm için, hiç şüphesiz, ecelin gelmesi lâzımdır, eceli gelmeden, hiç bir yiğit ölmez.
</li>
<li><code>
Negü ter eşitgil azığlığ kür er, ölümüg unıtsa yağısın urar</code><br>
Ölümü hatırına getirmeyerek, düşmanını vuran, yaman ve pek yürekli adam ne der, dinle.
</li>
<li><code>
Kişi üdsüz ölmez anadın tuğup, nelük korkar özüñ yağını körüp</code><br>
Anadan doğan hiç kimse ecelsiz ölmez, düşmanı görünce, neden korkarsın?
</li>
<li><code>
Yağıka yaluç teg eren teg uruş, ecelsiz ölüm bolmaz özke bolup</code><br>
Düşmana yalın hücum et, erkekler gibi vuruş, eceli gelmeyince, insan kat'iyen ölmez.
</li>
<li><code>
Uvutluğ kerek er uvutı üçün, yağı birle karşur kadıtmaz öçün</code><br>
Kumandan haysiyet sahibi olmalıdır, o şerefi için düşmana karşı koyar ve intikamını almadan, ondan yüz çevirmez.
</li>
<li><code>
Uvut birle yalñuk yağısın saçar, yağıda eñ aşnu uvutsuz kaçar</code><br>
Şeref duygusu ile insan düşmanını darma - dağın eder, harpte ilk önce şerefsiz kimseler kaçar.
</li>
<li><code>
Uvutka bolup korklık alplık kılur, ögünçke bolup er özin öldürür</code><br>
Korkak kimse dahi haysiyetini korumak için, kahramanlık gösterir, öğülmesi için insan kendisini ölüme atar.
</li>
<li><code>
Yüreklig tegüçi uvutluğ bolur, uvutluğ kişi ölse urşu ölür</code><br>
Cesur dediğin haysiyet sahibi olur, haysiyetli insan ölürken, vuruşarak ölür.
</li>
<li><code>
Kılınçı oñay bolsa kodkı köñül, bodunka sevitür özin bu yañ ol</code><br>
Kumandan iyi tabiatlı ve alçak gönüllü olmalıdır, o böylelikle kendisini halka sevdirir.
</li>
<li><code>
İsitür kişi körlin alçak kiş, yıratur erenig tili el buşı</code><br>
Alçak gönüllü kimse insanların kalbini kendisine ısındırır, kötü dilli ve hiddetli kimseler insanları kendisinden uzaklaştırırlar.
</li>
<li><code>
Bedük tutsa köñlin bu sü başlar er, seziksiz yağıdın bu er berge yer</code><br>
Ordu kumandanı mağrur olursa, şüphesiz, düşmandan dayak yer.
</li>
<li><code>
Bu köñli bedük er osallık kılur, osal er ya buzlur ya üdsüz ölür</code><br>
Mağrur adam ihmalkârlık eder, ihmalkâr adam ya bozulur yahut vakitsiz ölür.
</li>
<li><code>
Kür ersig kerek bolsa kaşığ yülüg, yadılsa atı bolsa çavluğ külüg</code><br>
Namlı ve şöhretli olması ve adının yayılması için, onun cesur, heybetli, saçı-sakalı düzgün ve mert insan olması lâzımdır.
</li>
<li><code>
İsizlerke kaşığ kerek korksalar, yavaşlarka edgü kerek sevseler</code><br>
Kendisinden korkmaları için,- onun kötülere karşı heybetli görünmesi, sevmeleri için de, yumuşak huylu kimselere iyi davranması lâzımdır.
</li>
<li><code>
Siyâset yorıtğu kerek sü başı, siyâsetka aşlığ bolur sü işi</code><br>
Ordu kumandanı siyâset etmesini bilmeli, ordu ışı siyâsete bağlı olur.
</li>
<li><code>
Siyâset yorıtsa sü başlığ bolur, süsi başlığ erse er aşlığ bolur</code><br>
Siyâset tatbik edilirse, ordu başsız kalmaz, ordu başlı olursa, asker birbirine bağlı kalır.
</li>
<li><code>
Kayu sü bolur bolsa başsız tuşañ, uş ol sü buzuldı ilig keç yaşañ</code><br>
Hangi ordu başsız kalırsa, onu bırak, o ordu bozulur, ey hükümdar sen çok yaşa.
</li>
<li><code>
İsizlerke hışmet siyâset kerek, yana edgüke tutçı hürmet kerek</code><br>
Kötülere haşmet ve siyâset, iyilere ise, dâima hürmet lâzımdır.
</li>
<li><code>
Tegür edgülerke tükel edgülük, sevinçin tilegü yüdürmegü yük</code><br>
iyi insanlara her türlü iyilikleri ver, onları memnun etmeli ve onlara yük yükletmemelıdir.
</li>
<li><code>
Bu edgüg tiler barça yalñuk turup, kişi kul bolur erke edgü bulup</code><br>
Bütün insanlar bu iyilikleri ararlar, insan iyiliğini gördüğü adama kul olur.
</li>
<li><code>
Negü ter eşitgil ay kılkı tüzün, bu beytig okığıl avınğıl özün</code><br>
Yumuşak huylu insan ne der, dinle, bu beyti oku ve kendini teselli et.
</li>
<li><code>
Boş âzâd kişi barça edgü kulı, sen edgü kılu aç könilik yolı</code><br>
Hür ve serbest insanların hepsi iyilik kuludur, sen iyilik yaparak, doğruluk yolunu aç.
</li>
<li><code>
Kişilik kılurka kişi bol tuşı, kişi mundağ urdı kişilik ulı</code><br>
insanca hareket etmek için, sen dâima insan ol, insan insanlığın temelini böyle tesbit etmiştir.
</li>
<li><code>
Kerek sü başıña bu bir kaç kılık, yağıka yüz ursa bu tüzse yorık</code><br>
Düşmana karşı sefere çıkmak ve ordunun hareketini idare edebilmek için, kumandanın şu bir kaç vasfa sahip olması gerekir.
</li>
<li><code>
Yağıda kür arslan yüreki kerek, karıştukta esri bileki kerek</code><br>
Onun yüreği harpte arslan yüreği gibi ve dövüşürken de bileği kaplan pençesi gibi olmalıdır.
</li>
<li><code>
Toñuz teg titimlig böri teg küçi, adığlayu azğın kotoz teg öçi</code><br>
O domuz gibi inatçı, kurt gibi kuvvetli, ayı gibi azılı ve yaban sığırı gibi kinci olmalıdır.
</li>
<li><code>
Yana alçı bolsa kızıl tilkü teg, titir buğrası teg kör öç sürse kek</code><br>
Aynı zamanda, kırmızı tilki gibi, hîlekâr olmalı, deve aygırı gibi, kin ve öç gütmelidir.
</li>
<li><code>
Sağızğanda sakrak kerek tutsa öz, kaya kuzunı teg yırak tutsa köz</code><br>
Kendisini saksağandan daha ihtiyatlı tutmalı, gözünü, kaya kuzgunu gibi, uzaklara çevirmelidir.
</li>
<li><code>
Uluğ tutsa hamyet kür arslanlayu, ügi teg usuz bolsa tünle sayu</code><br>
Arslan gibi, hamiyeti yüksek tutmalı, baykuş gibi, geceleri uykusuz geçirmelidir.
</li>
<li><code>
Bu yañlar bile er yağıçı bolur, yağıçı bolur hem yarağçı bolur</code><br>
insan bu vasıflar ile harpçi olur, harpçi olur ve işinin ehli olur.
</li>
<li><code>
Yağıçı yarağçı kişi ol tuçı, yağı sançğuçı hem yetürgen öçi</code><br>
Harpçi her vakit silâh taşıyan kimsedir, o düşmanı vurur ve zafer kazanır.
</li>
<li><code>
Tuzı etmeki hem aşı keñ kerek, atı ton tolumı añar teñ kerek</code><br>
Onun tuzu-ekmeği ve yemeği bol, atı, elbisesi ve silâhı da buna denk olmalıdır.
</li>
<li><code>
Aş içgü tuz etmek yadar er atı, aş içgü-turur bu tiriglik otı</code><br>
însanın adını tuz-ekmek, yiyecek ve içecek dünyaya yayar, bu hayatın devası yiyecek ve içecektir.
</li>
<li><code>
Negü ter eşitgil ıla atlığı, tuz etmek keñüt ay kişi kutluğı</code><br>
Ha'nın meşhur şahsiyeti ne der, dinle, ey insanların kutlusu, tuzun ekmeğin bol olsun.
</li>
<li><code>
Kü çav at tilese tuz etmek yitür, tiriglik tilese anı ok yetür</code><br>
Adının namlı ve şöhretli olmasını dilersen, başkalarına tuz-ekmek yedir, yaşamak dilersen, yine aynı şeyi yap.
</li>
<li><code>
Kişilik kılığlı ınançlığ akı, tuz etmek hakı tep öter er hakı</code><br>
İnsanlık yapan, itimat kazanan ve cömert olan insana, tuz-ekmek hakkı diye, askerler bunun hakkını öderler.
</li>
<li><code>
Uluğluk tilese aş içgü üle, uzun yaş tilese bulur aş bile</code><br>
Büyüklük dilersen, yiyecek ve içecek dağıt, uzun ömür istersen, o da bununla bulunur.
</li>
<li><code>
Kerek hayl başıña bu bir kaç kılık, itilse işi ötrü tüzse yorık</code><br>
işinde muvaffak olması ve gidişinin düzenlenmesi için, kumandanda şu bir kaç vasıf bulunmalıdır.
</li>
<li><code>
Sözi çın kerek bolsa kavli bütün, uluğ bolsa yalğan ınanmaz bodun</code><br>
Söyledikleri doğru olmalı ve sözüne emniyet edilmelidir, büyükler yalancı olursa, halkın itimâdı kalmaz.
</li>
<li><code>
İkinçi akılık kerek berse neñ, saranka yumıtmaz kişi alğu yañ</code><br>
İkincisi—cömert olmalı ve ihsanlarda bulunmalıdır, bir şeyler almağı âdet edinen hiç bir kimse hasisin etrafında toplanmaz.
</li>
<li><code>
Üçünçi yüreklig kerek kögsi kür, yüreksiz yağı körse iglep yatur</code><br>
Üçüncüsü—cesur ve göğsü pek olmalıdır, korkan kimse düşmanı görünce, hastalanarak, yatağa düşer.
</li>
<li><code>
Bu törtünç kerek alçı hile bilir, bu hile bilir erke arslan ulır</code><br>
Dördüncüsü—hîle ve kurnazlık yollarını bilmelidir, çâresini bulan kimseye arslan bile baş eğer.
</li>
<li><code>
Titimlig kerek hem topulsa çerig, yitilik kerek ked komıtsa erig</code><br>
Orduları yarıp-delmek için, sebatlı bulunmalı, askeri coşturmak için de kesin kararlı olmalıdır.
</li>
<li><code>
Bu erdem bile bolsa sü başçısı, yağı sançğa yadğa yağınıñ küsi</code><br>
Ordu kumandanı bu faziletlere sâhıp olursa, düşmanını vurur ve onun şöhretini yere serer.
</li>
<li><code>
Bu yañlığ sü başçı bu sü başlasa, elig bulğa düşmân öze işlese</code><br>
Böyle bir kumandan askerin başına geçerse, düşmana karşı her vakit muvaffak olur.
</li>
<li><code>
Yüz ursa yağıka bu sü başçısı, oduğ turğu tün kün kiterse usı</code><br>
Ordu kumandanı düşmanla karşılaşınca, gece-gündüz uyanık bulunmalı ve uykuyu bırakmalıdır.
</li>
<li><code>
Üküş er kereksiz er üdrüm kerek, er üdrüm bulunsa tolum tüm kerek</code><br>
Çok adama lüzum yoktur, fakat asker seçme olmalı, asker seçme olduğu gibi, onun silâhı da tam olmalıdır.
</li>
<li><code>
Üküş sü çerig erse başsız bolur, bu başsız çerig sü yüreksiz bolur</code><br>
Kalabalık asker ve ordu başsız olur, bu başsız asker ve ordu cesaretsiz olur.
</li>
<li><code>
Sınamış yağıçı kişi teñlemiş, on iki miñ er sü üküş sü timiş</code><br>
Tecrübeli harp adamı kıyas etmiş ve on iki binlik ordunun büyük bir kuvvet olduğunu söylemiştir.
</li>
<li><code>
Çerig sançmış alp er tutuzmış ayu, maña tört miñ er sü tükel sü teyü</code><br>
Ordular mağlûp etmiş olan kahraman adam: — Benim için dört bin asker tam bir ordudur — demiştir.
</li>
<li><code>
Kalın sü yayılsa için bulğaşur, anı itse bolmaz yarağsız tuşur</code><br>
Kalabalık ordu yayılınca, içinden karışır, nizâma sokulamaz, kötü bir durum hâsıl olur.
</li>
<li><code>
Çavıkmış kür alp er yeme sözlemiş, er üdrüm kerek sü tolumluğ temiş</code><br>
Şöhretli, cesur ve kahraman yiğit: —Orduda seçme ve ıyı silâhlı yiğitler lâzımdır— demiştir.
</li>
<li><code>
Negü ter atıkmış yağıçı eşit, bu söz eştip ötrü özüñke iş et</code><br>
Adı dünyaya yayılmış meşhur harp adamı ne der, dinle, bu sözü dinle ve ona göre hareket et.
</li>
<li><code>
Üküş sü tileme er üdrüm tile, er üdrüm tile hem tolum tüm bile</code><br>
Çok asker isteme, seçme asker iste, askerin seçkm ve tam techizatlı olmasını iste.
</li>
<li><code>
İtiglig az edgü üküşte körü, telim tuştı artak üküş sü bile</code><br>
Az sayıda ve muntazam bir ordu. çoğa nisbetle, daha iyidir, çok kimseler çok askerle bozguna uğradılar.
</li>
<li><code>
Yağıka kalı yortsa sü başlar er, yakın tutğu özke yağığ işler er</code><br>
Ordu kumandanı düşmana karşı harekete geçerken, düşmana karşı koyacak esas kuvvetleri etrafında bulundurmalıdır.
</li>
<li><code>
Adırğu üdürgü yezek tutğakı, yırak tutğu saklap közi kulğakı</code><br>
Öncü ve keşif kollarını seçip ayırmalı, ihtiyatlı olmalı, göz ve kulağını uzaklara çevirmelidir.
</li>
<li><code>
Yezek hem telim yetse tutğak kitip, yağığ basğu bolsa urunsa kayıp</code><br>
Keşif kolu gidip, düşmanın kalabalık öncü kuvvetleri ile karşılaşınca, eğer düşmana saldırmak icap ederse, geri dönüp hücum etmelidir.
</li>
<li><code>
Süsin itse yapsa ma yortuğ tüzüp, kedin kalmasa er ya öñdün ozup</code><br>
Askerî tanzim ve tertip ile muhafız alayını teşkil etmeli ve hiç kimse geride kalmamalı veya öne geçmemelidir.
</li>
<li><code>
Tüşün bilse yortuğ tüze bilse ked, er at tutsa sakçı oduğ tursa ked</code><br>
Konak yerlerini ve muhafız alayını düzenlemesini iyice bilmeli, askerden nöbetçiler tâyin etmeli ve bunlar da çok uyanık durmalıdır.
</li>
<li><code>
Yorıkın küdezse alem başlar er, öñi turmasa bir yağığ işler er</code><br>
Alemdar harekâtı iyice takip etmeli, düşmana hücum edecek askerlerden kimse hâriç kalmamalıdır.
</li>
<li><code>
Tüşürse toyuğ ked körüp berk yirig, yırak ıdmasa tıdsa yığsa erig</code><br>
Karargâh kurarken, çok dikkat etmeli ve mahfuz bir yer seçmeli, askeri toplu bir hâlde bulundurarak, uzaklaşmasına mâni olmalıdır.
</li>
<li><code>
Usa bolmasa bolsa artuk oduğ, osal bolsa tegrür basımçı yoduğ</code><br>
Kumandan ihmalkâr olmamalı ve çok uyanık bulunmalıdır, o ihmalkâr olursa, düşmanın baskınından zarar görür.
</li>
<li><code>
Yağıka yağusa yezekin alu, tüşürse toyuğ körse ot suv talu</code><br>
Öncü kuvveti ile düşmanın yakınlarına sokulmalı, otuna ve suyuna iyice dikkat ederek, karargâh kurmalıdır.
</li>
<li><code>
Süsin ked küdezse til ıçğınmasa, süsi az üküşin yağı bilmese</code><br>
Askerini çok ıyı gözetmeli ve dil yakalatmamalıdır, askerinin az veya çok olduğundan düşman haberdar olmamalıdır.
</li>
<li><code>
Katığlañu aşnu til alğu kerek, bu tildin yağı kılkı bilgü kerek</code><br>
Daha önce dil yakalamağa gayret etmeli ve bu dilden düşmanın durumunu öğrenmeğe çalışmalıdır.
</li>
<li><code>
Añar teñlese ötrü itse işin, yağı boynı yençse kiterse başın</code><br>
Sonra işini, alınan malûmata göre, tanzim etmelidir, ya düşmanın boynu kesilir yahut başı ezilir.
</li>
<li><code>
Bu saklık bolur hem oduğluk bolur, yağıda kayusı sak erse unur</code><br>
Böyle hareket etmek ıhtıyatlılık ve uyanıklık olur, harpte kim ihtiyatlı davranırsa, o muvaffak olur.
</li>
<li><code>
Oduğ beg süsi kör böke yolçılığ, kür arslan münügli kılıç kamçılığ</code><br>
Uyanık beyin askeri, bak, ejderha kumandasında arslana binmiş, kılıç kamçılı orduya benzer.
</li>
<li><code>
Yağı sançğuka tutğu iki tolum, bu iki tolumdın yağı yer ölüm</code><br>
Düşmanı vurmak için, şu iki silâh kullanılmalıdır, bu iki silâh düşmana ölüm getirir.
</li>
<li><code>
Erig aşnu yağıka kerek hile al, bu hile bile kıl yağı meñzi al</code><br>
Her şeyden önce düşmana karşı hîle ve hud'aya baş vurulmalıdır, bu hîle ağına düştüğü için, utancından düşman yüzünü kızartsın.
</li>
<li><code>
İkinçi bu saklık oduğluk-turur, kayusı sak erse ol üsteñ bolur</code><br>
İkincisi — ihtiyatlılık ve uyanıklıktır, harpte kim ihtiyatlı davranırsa, o galip gelir.
</li>
<li><code>
Kayusı sak erse yağıda oduğ, seziksiz yağıka bu tegrür yoduğ</code><br>
Harpte kim ihtiyatlı ve uyanık bulunursa, hiç şüphesiz, düşmanı o felâkete uğratır.
</li>
<li><code>
Yağıñ sü telim tutsa azrak seniñ, tokışka ivinme yarağ kör anıñ</code><br>
Eğer düşmanın askeri çok ve seninki daha az ise, savaşa acele etme ve ona göre tedbir al.
</li>
<li><code>
Yaraşğu yarağı bar erse yaraş, yok erse yarıklan bil alşıp küreş</code><br>
Anlaşmak imkânı varsa, onunla anlaş, yok ise, zırhını giy, düşmana sıkı-sıkı yapış ve güreş.
</li>
<li><code>
Katığlan usandur usa bas keçe, keçe az üküşüg ne bilgey aça</code><br>
Gayret et, düşmanı rahat bırakma, mümkün ise, gece baskını yap, gece karanlığı içinde kuvvetinin az veya çok olduğunun kim farkına varacak.
</li>
<li><code>
Kalı basğuka bulmasa sen yarı, yalavaç ıdıp sen bar illeş yorı</code><br>
Eğer sen galebe çalmak için imkân bulamazsan, elçi göndererek, sulh yapmağa çalış.
</li>
<li><code>
Tilin arsık el bol küdezgil özüñ, tokışka ivinmegü kesgil sözüg</code><br>
Sözle oyala, sulh ol, kendini koru ve savaşa acele etme, işte bu kadar.
</li>
<li><code>
Takı bolmaz erse yağı oğrasa, tokışmak tilese köñül bermese</code><br>
Böyle olmazsa ve düşman anlaşmak istemeyip, savaşmakta ısrar ederse,
</li>
<li><code>
Uzatma işiñ sen çerig ter tokış, üle neñ eñ ög tokış at okış</code><br>
İşi uzatma, askeri topla ve savaş, askere mal dağıt, onların kahramanlık duygularını okşa ve her vâsıtaya baş vur.
</li>
<li><code>
Tokışığ uzatsa yağı öglenür, üküş körse erniñ közi ögrenür</code><br>
Savaşı uzatırsan, düşmanın aklı başına gelir, iş uzadıkça, kuvvetinin derecesini anlar.
</li>
<li><code>
Negü ter eşitgil yağı sançmış er, başında keçürmiş közün körmiş er</code><br>
Düşmanlarını mağlûp etmiş, görmüş-geçirmiş, tecrübeli yiğit ne der, dinle.
</li>
<li><code>
Körüşmez yağınıñ küsi ked yırak, körüşse basınur körügli karak</code><br>
Görünmeyen düşmanın şöhreti uzaktan büyük görünür, meydana çıkınca, onunla karşılaşanlar nazarında bu şöhret küçülür.
</li>
<li><code>
Yağıka yalu teg neñiñ almasu, uzatsa basıttıñ yiti kıl adak</code><br>
Düşmana yalın hücum et, ağırlığın düşmanın eline geçmesin, işi uzatırsan, mağlûp oldun demektir, ayağını çevik tut.
</li>
<li><code>
Çerigde bir ança busuğka kigür, yadağ okçı tüşrüp sen öñdün yügür</code><br>
Askerin bir kısmını pusuya yatır, yaya okçuları harekete geçirerek, kendin önden koş.
</li>
<li><code>
Yağıçı ürüñ kırğıl ersiglerig, yağıka alın kıl kötürsü çerig</code><br>
Düşmanın karşısına yaşlı-başlı yiğitler koy, askeri onlar götürsünler.
</li>
<li><code>
Ürüñ kırğıl artuk yağıçı bolur, yağıçı bolur hem yarağçı bolur</code><br>
Harpte saç-sakal ağartmış insanlar daha iyi savaşırlar, bunlar harpçidirler ve bu işi çok iyi bilirler.
</li>
<li><code>
Kiçig kur yegitler bolur ked yiti, kalı yüz evürse udıtur otı</code><br>
Genç ve toy yiğitler çok ateşli olurlar, fakat bir yüz çevirdiler mi, bu ateşten eser kalmaz.
</li>
<li><code>
İnanur erig kılğıl öñdün kedin, oñuñdın soluñdın bir ança adın</code><br>
Öne ve arkaya emin kimseleri koy, bir kısmını da sağa ve sola yerleştir.
</li>
<li><code>
Yağusa çerigke ilişse eri, tuşınça tegişgü kemişse urı</code><br>
Askerler yaklaşıp, erler birbirleri ile harbe tutuşunca, her kes kendi karşısındaki ile harp etmeli ve nâra atmalıdır.
</li>
<li><code>
Erig aşnu yıraktın tegişgü okun, yağusa süñün teggü berse boyun</code><br>
İlk önce uzaktan oklar ile vuruşmalı, yaklaşınca ve yüz-yüze gelince de, süngü ile hücum etmelidir.
</li>
<li><code>
Katılsa kılıç baldu birle tegiş, tişin tırñakın teg yaka tut iliş</code><br>
Saflar karışınca, kılıç ve balta ile vuruş, dişle, tırnakla saldır, yakasından tut, yapış.
</li>
<li><code>
Tiren arka berme yağıka bolup, yağığ sanç yok erse uruş yat ölüp</code><br>
Dayan, düşmana hiç bir suretle arka verme, düşmanı vur veya vuruşarak, orada öl.
</li>
<li><code>
Negü ter eşitgil karışğan kür er, seriñil seriñen yağısın urar</code><br>
Dinle, düşmanın içine giren cesur asker ne der, dayan, dayanan asker düşmanını ezer.
</li>
<li><code>
Kelin kız sevinçi küden tünleri, kür alp er küvençi çerig künleri</code><br>
Gelin kızların sevinçli anları zifaf geceleridir, cesur ve kahraman erkeğin iftihar edeceği zamanlar da harp günleridir.
</li>
<li><code>
Küvez alp sekirtıp çerig sürse bat, laçın kuş kovar teg töker kanları</code><br>
Mağrur kahraman seyirterek, sür'atle ordusunu sürer, şahinin kuşlara saldırması gibi, hücum eder ve kanlar döker.
</li>
<li><code>
Yağı körse alp er köpirtür izig, bu karşur adınlarka tegmez kezig</code><br>
Kahraman yiğit düşmanı görünce, tozu dumana katar, her yere o atılır, başkalarına sıra gelmez.
</li>
<li><code>
Çerig körse alp er kür arslan bolur, sekirtür ya öldrür ya urşu ölür</code><br>
Kahraman yiğit asker görünce, arslan kesilir, seyirtir, ya öldürür veya vuruşarak ölür.
</li>
<li><code>
Yağı körse alp er kızartur meñiz, karışsa bodulur kızıl hem yağız</code><br>
Kahraman yiğitin, düşmanı görünce yüzü güler, düşmanla kapışınca, kızıl kana boyanır.
</li>
<li><code>
At üstem yarıklar bolur kıp kızıl, ğızıl kızğu eñler bolur yap yaşıl</code><br>
At, koşum ve zırhlar kıp-kırmızı olur, kırmızı ateş gibi yanan yanaklar mos-mor kesilir.
</li>
<li><code>
Yağı at kemişse saña oğrasa, serin arka berme saçılsa basa</code><br>
Düşman at salar ve senin üzerine yürürse, dayan, arka verme, kendiliğinden dağılır.
</li>
<li><code>
Yağ teprese sen udu tepregil, ite ud adakın yorı turmağıl</code><br>
Düşman harekete geçerse, sen de ona göre hareket et, durma, hazır durumda onun her hareketini karşıla.
</li>
<li><code>
Kalı kaçsa sendin yağı turmasa, erig yetgü tutğu bulun tutmasa</code><br>
Eğer düşman karşı duramayıp, senden kaçarsa, onu takip et ve esir almağa çalış, böyle yapmazsan,
</li>
<li><code>
Yağı sançmış ersig eren bulnukup, yana evre sançtı yağısın utup</code><br>
Düşmanı mağlûp eden kahraman yiğitlerin safı karışınca, düşman dönüp, tekrar hücum eder ve galip gelir.
</li>
<li><code>
Yağı kaçsa tap kıl ederme yırak, kalı yandru yansa kaçumaz adak</code><br>
Düşman kaçarsa, onu ölçülü takip et, pek uzaklara gitme, eğer düşman geri dönerse, sonra kaçamazsın.
</li>
<li><code>
Muñuksa yağı yüz ölümke urur, ölümke yüz ursa kim utru-turur</code><br>
Düşman ümitsizliğe düşerse, ölümü göze alır, ölümü göze alan kimse, çok şiddetle karşı koyar.
</li>
<li><code>
Bu yerge özüñni küdezgil oğul, küdezgil yok erse özüñdin tüñül</code><br>
Ey oğul, böyle durumlarda kendini iyi koru, kendini koru yahut her şeyi göze al.
</li>
<li><code>
Osal bolsa er kör yorırda ölür, osal bolmasa er tilekin bulur</code><br>
insan ihmalkâr olursa, yürürken ölür, ihmalkâr olmazsa, dileğine erer.
</li>
<li><code>
Maña mundağ aydı sınamış kişi, sınamış kişiler sözi söz başı</code><br>
Bana tecrübeli insan böyle dedi, tecrübeli insanların sözü sözlerin başıdır.
</li>
<li><code>
Yağı kaçsa tap kıl ederme udu, edertçi yedi körse berge todu</code><br>
Düşman kaçarsa, ölçülü takip et, arkasından pek ileri gitme, çok ileri giden doyuncaya kadar kamçı yer.
</li>
<li><code>
Yağığ bir saçıtsa yana tirlümez, otuğ suv udıtsa yana tirlümez</code><br>
Su ateşi söndürünce, ateş nasıl tekrar alevlenmezse, düşman da dağılınca, bir daha toplanamaz.
</li>
<li><code>
Muñukmış kişiler ölümüg kolur, ölümüg koluğlı er öldrü ölür</code><br>
Ümitsizliğe düşen insanlar ölümü ararlar, ölümü isteyen kimse evvelâ öldürür, sonra ölür.
</li>
<li><code>
Kim iş kılsa terkin añar bergü neñ, uş ol neñ bile er kızıl kılsa eñ</code><br>
Bir kimse bir yararlık gösterirse, ona derhal mükâfatını vermeli ve bununla onun yüzünü güldürmelidır.-
</li>
<li><code>
Kim er tutsa öggü açınğu kerek, ol açığ bile er urunsa yürek</code><br>
Kim bir esir yakalarsa, onu öğmeli ve ihsanda bulunmalı ki, o da bu ihsan ile öğünsün.
</li>
<li><code>
Yavuz ögdi bulsa idi ked bolur, kedig ögse kendü kaçan kin kalur</code><br>
Kötü insan öğmekle çok iyi olur, iyiyi öğersen, bu ondan hiç geri kalır mı?
</li>
<li><code>
Eri ögse elgin kür arslan tutar, atığ ögse yügrür uçarığ yeter</code><br>
Askeri öğersen, eli ile arslan tutar, atı okşarsan, koşar ve uçan kuşa yetişir.
</li>
<li><code>
Balıkmış bar erse sen emlet körü, bulun bolmış erse yulup ol kirü</code><br>
Yaralanan varsa, sen bakıp, tedavi ettir, esir olan varsa, kurtar, geri al.
</li>
<li><code>
Kalı ölmiş erse ağırlap kötür, oğul kız bar erse añar hak yitür</code><br>
Eğer ölen olursa, hürmetle kaldır, çoluk-çocuğu varsa, onlara haklarını ver.
</li>
<li><code>
Er at körse ötrü sevinçlig bolur, yağı oğrı bolsa sevüg cân berür</code><br>
Askerler bunu görünce, sevinirler, savaş günlerinde de sevgili canlarını feda ederler.
</li>
<li><code>
İsig söz küler yüz bile bergü neñ, bu üç neñ kişike bolur edgü yañ</code><br>
Tatlı söz ve güler yüz ile onlara mal vermelidir, bu üç şey insan için ıyı bir an'ane olur.
</li>
<li><code>
Boş âzâd kişiler muñar kul bolur, bu kul cân yuluğlar sevinçin kolur</code><br>
Serbest ve hür insanlar ona kul olur, bu kul, onu memnun etmek için, canını feda eder.
</li>
<li><code>
Muñar meñzer emdi bu söz ay bügü, körü barsa yetrü çın aymış tigü</code><br>
Ey hakim, buna benzer bir söz vardır, iyice dikkat edersen, bunun doğru olduğunu tasdik edersin.
</li>
<li><code>
Küler yüz isig söz üle neñ tavar, boş âzâd kişiler bu üçke avar</code><br>
Onlara güler yüz göster, tatlı söz söyle, mal ve mülk dağıt, serbest ve hür insanlar bu üç şeyin etrafına toplanır.
</li>
<li><code>
Sen altun kümüş birle alma kuluğ, bu üç neñ yulu kıl karnuğnı yavar</code><br>
Sen kulu altın ve gümüş ile alma, bu üç şeyi feda et, o her keşi sana getirir.
</li>
<li><code>
Sü başlar kişi bolsa mundağ kerek, anın başlasa sü bolur edgürek</code><br>
Ordu kumandanı böyle olmalıdır, böyle bir adam orduya baş olursa, çok iyi olur.
</li>
<li><code>
Sen altun kümüşni ülegil neñin, yuluğ kılğa cânın sav altun teñiñ</code><br>
Sen altınını, çümüşünü ve malını dağıt, sen ne kadar som altın verirsen, onlar da o kadar canlarından fedakârlık ederler.
</li>
<li><code>
Bu üç neñke bolur tapuğçı kulı, munı tutsa begler kamuğ neñ ulı</code><br>
Hizmetkârlar bu üç şey için ona kul olurlar, beyler buna göre hareket etmeli, bu her şeyin temelidir.
</li>
<li><code>
Bu yarñlığ sü başçı bulur erse beg, işi başka barğay küvenç bolğu teg</code><br>
Bey böyle bir ordu kumandanı bulursa, işim emniyetle sona erdirir.
</li>
<li><code>
Bu yañlığ bolur erse sü başlar er, işi barça itlıp küvençke teger</code><br>
Ordu kumandanı, böyle olursa, bütün işi yoluna girer ve kendisi takdire mazhar olur.
</li>
<li><code>
Yarağlığ vezir kolsa andağ kerek, sü başçı tiler erse mundağ kerek</code><br>
Ehliyetli bir vezir istersen, öyle oJmaJı, ehliyetli bir kumandan dilersen, böyle olmalıdır.
</li>
<li><code>
Añar ötrü begler ınansa bolur, tilemiş tilekin beg andın bulur</code><br>
Böyle bir adama beyler inanabilirler, bey onun vâsıtası ile arzu ettiği şeyi bulur.
</li>
<li><code>
Yana aydı ögdülmiş ilig kutı, iki iş bedük iş uluğluk atı</code><br>
Öğdülmiş tekrar dedi : — Ey devletli hükümdar, şu iki vazife büyük vazifelerdir, büyüklüğün atıdır.
</li>
<li><code>
Vezir bir ikinçi sü başlar alem, birisi kılıç tuttı biri kalem</code><br>
Biri vezirlik, ikincisi ordu kumandanlığıdır, bunlardan biri kılıç tutar, biri kalem.
</li>
<li><code>
Bu el bağı örki bu iki tüzer, bu iki birikse anı kim üzer</code><br>
Memleketin nizâmını ve dizginini bu ikisi ellerinde tutar, bu ikisi el-ele verirse, onu kim koparır.
</li>
<li><code>
İdi artuk öçirüm kerek bu kişi, kalı öznese begke eltür başı</code><br>
Bunların pek seçkin insanlar olması lâzımdır, eğer beye karşı baş kaldırırlarsa, başlan gider.
</li>
<li><code>
Tusulsa idi ök tususı üküş, kalı öznese yası el kend uluş</code><br>
Faydalı da olurlarsa, memlekete çok faydalı olurlar, eğer baş kaldırırlarsa, memleket bunların çok zararını çeker.
</li>
<li><code>
Begi bolsa edgü kişi üdrümi, bu iki tapuğçı bodun ködrümi</code><br>
Bey iyi ve insanların seçkini olduğu gibi, bu iki hizmetkârı da halk arasında ileri gelen kimseler olmalıdır.
</li>
<li><code>
Bulardın bolur ötrü ilke asığ, bu asğı bile ötrü begke tatığ</code><br>
Bunlardan memlekete fayda gelir ve bundan dolayı bey de huzura kavuşur.
</li>
<li><code>
Negü ter eşitgil kör ilçi bügü, bügü sözlerin bulsa aş teg yegü</code><br>
Memleketi idare eden, hakîm insan ne der, dinle, hakimlerin sözünü bulunca, nefis bir yemek gibi yemelidir.
</li>
<li><code>
Kılıç birle aldı kör el alğuçı, kalem birle bastı ol el basğuçı</code><br>
Memleketi alan onu kılıç ile almıştır, memleketi tutan onu kalem ile tutmuştur.
</li>
<li><code>
Kılıç birle alsa bolur terk ilig, kalem bolmağınça basumaz elig</code><br>
Bir memleketi kılıç ile derhâl ele geçirmek mümkündür, fakat kalem olmayınca, insan onu elinde tutamaz.
</li>
<li><code>
Kılıç birle alsa kayu el küçün, anı sürse bolmaz üküş yıl öçün</code><br>
Her hangi bir memleket kılıç ve kuvvetle alınabilir, fakat bu hâkimiyet şiddet ve intikam ile uzun yıllar devam ettirilemez.
</li>
<li><code>
Kalem birle tutsa kayu kend uluş, tilek tegrür anda tözüke ülüş</code><br>
Hangi şehir ve eyâlet kalem ile idare edilirse, orada her kes kendi arzu ve nasibini bulur.
</li>
<li><code>
Bu erdi ay ilig özüm bilmişi, munukı ötündüm ayıtmış tuşı</code><br>
Ey hükümdar, benim bildiklerim bunlardır, sorulduğu için, işte arzettim.
<br><br>
<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E SUÂLİ
</li>
<li><code>
İlig aydı uktum munı belgülüg, takı bir sözüm bar anı ay külüg</code><br>
Hükümdar : — Bunu açıkça anladım, daha bir sözüm var, onu da söyle, ey şöhretli insan — dedi —
</li>
<li><code>
Maña sözle emdi körüp edgürek, uluğ hâcibığ ay neteg er kerek</code><br>
Şimdi bana, iyice düşünerek söyle, ulu hâcib nasıl bir insan olmalı ki,
</li>
<li><code>
Hâciblar özele bu bolsa uluğ, bağırsaklıkın kılsa cânın yuluğ</code><br>
O diğer hâciblere baş olsun ve sadâkatle beye canını feda etsin.
</li>
<li><code>
Küvense begi hem özi hem eli, olarka duâ kılsa bodnı tili</code><br>
Gerek beyin kendisi, gerek memleketi ona güvensin, halk da onlara duâ etsin.
</li>
<li><code>
İlig aydı sözle yeme bu sözüg, munı ma ayu ber yarut bu közüg</code><br>
Hükümdar: — Bu sözüme de cevap ver, bunu da izah ederek, beni sevindir— dedi.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
