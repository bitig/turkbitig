<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Hükümdar Kün-Toğdı'nın Odgurmış İle Görüştüğünü Söyler</title>

</head>
<body><script src="/js/theme.js"></script>

<div class="sitenav">
<span class="menu"><a class="menulink" href="/menu.html">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-69.html">&#60; Odgurmış'ı...</a> | <a href="kb-71.html">Odgurmış'ı... &#62;</a>
</div>

<main><div class="content">

<h2>Hükümdar Kün-Toğdı'nın Odgurmış İle Görüştüğünü Söyler</h2>

<ol>
<li><code>
Küntoğdı İlig Odgurmış Birle Körüşmişin Ayur</code><br>
Hükümdar Kün-Toğdı'nın Odgurmış İle Görüştüğünü Söyler
</li>
<li><code>
İkigü turup bardı ilig tapa, körü aldı ilig yorıdı kopa</code><br>
Her ikisi kalkıp, hükümdara gittiler, hükümdar yerinden kalktı, onlara doğru yürüdü ve kendilerini karşıladı.
</li>
<li><code>
Selâm kıldı ilig eñ aşnu körüp, aleyk berdi zâhid selâmka turup</code><br>
Karşılaşınca, önce hükümdar selâm verdi, zahit ise, yalnız onun selâmına mukabele etti.
</li>
<li><code>
Eligleşti ilig bu zâhid bile, ayıttı ilig yazlu sevnü küle</code><br>
Hükümdar zahit ile el sıkıştı, sevinç içinde güler yüzle hâl-hâtır sordu.
</li>
<li><code>
Orun kıldı artuk öziñe yakın, ağırladı aşru bağırsaklıkın</code><br>
Kendisinin yanı-başında yer verdi, ona aşırı bir iltifat ve hürmet gösterdi.
</li>
<li><code>
Ayur emgediñ sen ay odğurmış a, yadağın bu yerke özüñ kelmiş e</code><br>
Ey Odgurmış, yaya olarak buraya kadar gelmekle çok büyük zahmetlere katlandın — dedi.
<br><br>
<code>
Odgurmış cevabı İligke</code><br>
ODGURMIŞ'IN HÜKÜMDARA CEVABI
</li>
<li><code>
Yanut berdi odğurmış aydı közüm, seni kördi emgek unıttı özüm</code><br>
Odgurmış cevap verdi : ve : — Seni görünce, ben bu zahmetleri unuttum — dedi —
</li>
<li><code>
Özüm ârzûlap keldi emdi saña, nelük teggey emgek ay ilig maña</code><br>
Ben sana kendi arzumla geldim, ey hükümdar, bu bana nasıl zahmet olabilir.
</li>
<li><code>
Kişi öz tilekin yorısa barıp, tegir terk tilekke bu kalmaz arıp</code><br>
İnsan kendi arzusu ile yola çıkarsa, gideceği yere çabuk erişir ve yolda yorulup kalmaz.
</li>
<li><code>
Negü ter eşitgil böke yavğusı, ukuş birle yadmış ajunka küsi</code><br>
Aklı ile dünyaya şöhretini yaymış olan Böke yavgusı ne der, dinle.
</li>
<li><code>
Köñül ârzûlasa yırak yer yağuk, bolur terk tilekin bulur ol anuk</code><br>
Gönülden arzulanırsa, uzak yer yakın olur ve insan dileğini, kendisi için hazırlanmış gibi, derhâl elde eder.
</li>
<li><code>
Köñül birle mañsa kişi ârzûlap, tegir ârzûka terk yağukluk ulap</code><br>
insan isteyerek ve arzulayarak yola çıkarsa, bu sevgi ile dileğine çabuk erişir.
</li>
<li><code>
Köñülsüz kayu yerke mañsa adak, neçe yer yakın erse boldı yırak</code><br>
Arzu edilmeyen bir yere doğru yola çıkılırsa, bu yol ne kadar yakın olursa-olsun, yine uzak gelir.
</li>
<li><code>
Adakın yorığlıka emgek tegir, köñül birle mañsa ol emgek barır</code><br>
Yayan yürüyen insan zahmet çeker, fakat gönül arzusu ile yürüyünce, bu zahmet ortadan kalkar.
</li>
<li><code>
Köñül birle keldim saña ay ilig, kaçan tegge emgek yetürgil bilig</code><br>
Ey hükümdar, ben sana gönül arzusu ile geldim, bu bana niçin zahmet olsun.
</li>
<li><code>
Köñül kimni sevse tilese bakın, neçe yer yırak erse boldı yakın</code><br>
Gönül birini sever ve arzu ederse, onun bulunduğu yer ne kadar uzak olursa-olsun, yine yakın görünür.
<br><br>
<code>
İlig suali Odgurmışka</code><br>
HÜKÜMDARIN ODGURMIŞ'A CEVABI
</li>
<li><code>
İlig aydı sözde eñ aşnu saña, ayıtğu sözüm bar ayu ber maña</code><br>
Hükümdar: —Her şeyden önce sana soracak bir sözüm var, bana cevap ver — dedi —
</li>
<li><code>
Sen emdi köñül birle keldiñ maña, velikin neteg ol bu iş ay toña</code><br>
Sen şimdi gönül arzusu ile bana geldin, fakat şu iş nasıl oldu, ey kudretlim.
</li>
<li><code>
Bilir sen selâm fazlı artuk uluğ, kim aşnu aşunsa açar bu yoluğ</code><br>
Bilirsin ki, selâmın fazileti çok büyüktür, kim daha önce bunu yaparsa, bu fazileti o göstermiş olur.
</li>
<li><code>
Meni kördüñ erse selâm kılmadıñ, bu fazlığ muyanığ kalı kolmadıñ</code><br>
Sen beni görünce, selâm vermedin, bu fazileti ve sevabı neden istemedin.
<br><br>
<code>
Odgurmış cevabı İligke</code><br>
ODGURMIŞ'IN HÜKÜMDARA CEVABI
</li>
<li><code>
Yanut berdi odğurmış aydı selâm, bilip kılmadım men eñ aşnu ulam</code><br>
Odgurmış cevap verdi ve : — Ben bilerek bunu yaptım ve önceden selâm vermedim — dedi —
</li>
<li><code>
Selâm ol kişike selâmet yolı, selâm kıldı erse uruldı ulı</code><br>
Selâm insana selâmet yoludur, kim selâm verirse, karşısındakine te'minat vermiş olur.
</li>
<li><code>
Selâm ol kişike iminlik emân, selâm kılsa ötrü imin boldı cân</code><br>
Selâm insan için emniyet ve selâmettir, selâm veren kimse karşısındakinin hayatını emniyet altına almış olur.
</li>
<li><code>
Muñar meñzetü keldi emdi bu söz, eşitgil munı sen ayâ köñli tüz</code><br>
Şimdi buna benzer bir söz vardır, ey temiz kalpli insan, dinle.
</li>
<li><code>
Emân berdi erke selâm kılğuçı, selâmet bulundı aleyk alğuçı</code><br>
Selâm veren kimse insana âmân verir, selâmı alan kimse, selâmette olur.
</li>
<li><code>
Selâm ol selâmet kişi şerriñe, selâmetlık aldı yanut kılğuçı</code><br>
Selâm insanı insanların şerrinden korur, selâma mukabele eden kimse selâmetini te'minat altına almış olur.
</li>
<li><code>
Uluğlar kerek kim kiçigke selâm, aşundursa ötrü bolur iş temâm</code><br>
Büyüklerin küçüklere selâm vermesi lâzımdır ve böylece işler yoluna girer.
</li>
<li><code>
Kiçig tutsa kılsa uluğlar sözi, selâmet tirildi kutuldı özi</code><br>
Küçükler büyüklerin sözünü dinler ve ona göre hareket ederlerse, selâmetle yaşarlar ve emniyette olurlar.
</li>
<li><code>
Kiçig bolsa imin uluğ şerrindin, selâmet bulunsa umup hayrındın</code><br>
Küçükler büyüklerin şerrinden emin olmalıdırlar, böylece onlardan hayır umarak, emniyet içinde yaşarlar.
</li>
<li><code>
Meniñdin iligke kaçan tegge şer, kiçig men kiçigdin negü yası bar</code><br>
Benden hükümdara ne gibi bir kötülük dokunabilir, ben küçüğüm, küçükten büyüğe nasıl bir zarar gelebilir.
</li>
<li><code>
İlig elgi barça bodunka uzun, negü kolsa kılğay tügülse yüzün</code><br>
Hükümdarın eli bütün halka uzanır, gazaba gelirse, istediğini yapabilir.
</li>
<li><code>
Körü bar kara begke kılmaz selâm, bu mani üçün ol ay bilgi tamâm</code><br>
Dikkat et, selâmın bu mânasından dolayı halk beye selâm vermez, ey bütün bunları bilen insan.
</li>
<li><code>
Meni sen eñ aşnu tapuğka tilep, özüñke okıdıñ üküş ârzûlap</code><br>
ilk önce sen benim hizmetine girmemi istedin, çok arzu ederek, beni yanma çağırdın.
</li>
<li><code>
Bolu bermedim men sözüg tutmadım, bu alçı ajunka özün bütmedim</code><br>
Ben bunu kabul etmedim ve sözünü dinlemedim, çünki ben bu aldatıcı dünyaya inanmıyorum.
</li>
<li><code>
Anı kodtuñ emdi ziyâret üçün, okıdıñ munu keldim emdi bu tün</code><br>
Ondan vazgeçip, sâdece seni ziyaret etmemi istedin, işte ben de şimdi bu gece ziyarete geldim.
</li>
<li><code>
Takı eymenür erdim emdi saña, selâmın emân berdiñ emdi maña</code><br>
Yine de senden çekmiyordum, fakat sen selâm ile bana emniyet verdin.
</li>
<li><code>
Yana aşnukı sözke yañay teyü, takı korkur erdim saña eymenü</code><br>
Tekrar eski fikrine dönecek diye, senden çekiniyor ve korkuyordum.
</li>
<li><code>
Tükel büttüm emdi saña belgülüg, maña edgü teggey seniñdin ülüg</code><br>
Şimdi sana tamamıyle ve gerçekten inandım, bana senden ancak iyilik gelebilir.
<br><br>
<code>
İlig cevabı Odgurmışka</code><br>
HÜKÜMDARIN ODGURMIŞ'A CEVABI
</li>
<li><code>
İlig aydı begke idi ked yavuz, tilin sözlemiştin yana yansa öz</code><br>
Hükümdar şu mukabelede bulundu : — Bir bey için, verdiği sözden dönmek çok fena bir şeydir.
</li>
<li><code>
Uluğluk yemesün ol elgi uzun, yanar erse tilde yorıtmış sözün</code><br>
Verdiği sözden dönen bey hiç bir zaman büyüklüğe ermesin.
</li>
<li><code>
Ajunka elig bolmasun ol kişi, tili yalğan erse kılınçı buşı</code><br>
Yalancı ve öfkeli insan hiç bir zaman dünyaya hâkim olmasın.
</li>
<li><code>
Neteg beg bolur ol bodunka uluğ, tili yalğan erse kör elgi kuruğ</code><br>
Yalancı ve hasis kimse nasıl halka beylik edebilir.
</li>
<li><code>
Takı munda yegrek bilig sözlemiş, sözüg kıysa kıylur kaçar kut temiş</code><br>
Bilgi de bundan daha iyi bir söz söylemiştir : insan sözünden dönerse, saadet de ona yüz çevirir, ondan kaçar.
</li>
<li><code>
Kişide yavuzrakı yalğan bolur, yavuzda yavuz vade kıyğan bolur</code><br>
Yalancı — insanların kötüsüdür, kötülerin kötüsü ise, verdiği sözünden dönen kimsedir.
</li>
<li><code>
İdi yakşı aymış köni sözlüg er, köni sözlüg erke bayat bersü ter</code><br>
Doğru sözlü insan çok iyi söylemiş, doğru söyleyen insanı Allah ecre nail etsin.
</li>
<li><code>
Sözi çın kerek beg kıyıksız köni, sözinde yanığlığ teme er anı</code><br>
Bey sözü dürüst olmalı ve o bundan caymamalıdır, sözünden dönen kimseye erkek denilmez.
</li>
<li><code>
Tilin sözlemiş sözde yanmaz eren, sözinde yanığlı işiler sanı</code><br>
Erkek insan verdiği sözden geri dönmez, sözünden dönenleri sen kadın bil.
<br><br>
<code>
Odgurmış cevabı İligke</code><br>
ODGURMIŞ'IN HÜKÜMDARA CEVABI
</li>
<li><code>
Yanut berdi odğurmış aydı ilig, bu edgü kılıklarka buldı elig</code><br>
Odgurmuş cevap verdi:—-Hükümdar bu iyi hareketlere vâsıta oldu— dedi —
</li>
<li><code>
Bayat arturu bersü ilig saña, bu edgü kılıklar bu edgü yaña</code><br>
Ey hükümdar, Tanrı senin bu iyi hareketlerin ile bu iyi ahlâkını dâim etsin ve artırsın.
</li>
<li><code>
Bodunda talu ol bu begler özi, özi teg talu tutğu kılkı sözi</code><br>
Halk içinde seçkin olan bu beylerin hareketleri ve sözleri de, kendileri gibi, seçkin olmalıdır.
</li>
<li><code>
Biliglig bilig berdi mundağ ayur, beg edgü köni bolsa bodnı bayur</code><br>
Bilgili insan bilgi verir ve şöyle der : Bey iyi ve doğru olursa, halk zenginleşir.
</li>
<li><code>
Negü ter eşitgil ürüñ başlığ er, ajunuğ keçürmiş uzun yaşlığ er</code><br>
Ak saçlı, dünya görmüş ve yaş yaşamış insan ne der, dinle.
</li>
<li><code>
Kılınç edgü tut ay ajun tutğuçı, keligli-turur kut yana barğuçı</code><br>
Ey dünyaya hâkim olan, iyi hareket et, saadet geldiği gibi, tekrar gidebilir.
</li>
<li><code>
Katığlan özüñke kodun edgü at, vefâ kılmağay kut seni kığa yat</code><br>
Gayret et, iyi ad kazan, saadet vefasızdır, sana tekrar yabancı muamelesi yapabilir.
</li>
<li><code>
İsiz kılmağıl sen ay elgi uzun, kamuğ edgülük kıl kılınçın sözün</code><br>
Ey kudret sahibi, sen kötülük yapma, sözünle ve hareketinle her vakit iyilik etmeğe çalış.
</li>
<li><code>
Uluğluk bu beglik yüz evrür saña, meger edgülük yüz evürmez toña</code><br>
Büyüklük ve bu beylik sana yüz çevirebilir, yalnız iyilik sana yüz çevirmez.
</li>
<li><code>
Bu kün edgü kazğan bodun yüki yüd, yarın edgü kelgey keçip barsa üd</code><br>
Bugün iyilik kazan, halkın yükünü yüklen, zaman geçer, gider ve yarın sana bundan iyilik gelir.
</li>
<li><code>
Tüpi yel-turur bu tiriglik küni, ınançsız-turur kut keçürgey seni</code><br>
Bu ömrün günleri fırtına gibi geçer, saadet vefasızdır, bir gün seni de bırakır.
<br><br>
<code>
İlig cevabı Odgurmışka</code><br>
HÜKÜMDARIN ODGURMIŞ'A CEVABI
</li>
<li><code>
İlig aydı ukğıl ay bilgi uluğ, tilekim bu ol sinde açğıl yoluğ</code><br>
Hükümdar : — Ey bilgisi büyük olan insan, dinle — dedi— senden dileğim şudur : bana iyilik yolunu göster.
</li>
<li><code>
Seni munça bekrü tutup koldukum, bu erdi tilekim meniñ ay tokum</code><br>
Seni bu kadar ısrarla istemekten maksadım da bu idi, ey gönlümü doyuran insan.
</li>
<li><code>
Maña bergil emdi bu öt sav erig, meger edgülükke yetilgey elig</code><br>
Bütün gayretimi yalnız iyilik yoluna hasretmem için, bana şimdi öğüt ve nasihat ver.
</li>
<li><code>
Kişi bar kalın bod boğuz ağrukı, köni çın bağırsak yok ol ay akı</code><br>
Etrafımda geçinen kalabalık bir insan kütlesi var, fakat bunlar arasında, ey cömert insan, doğru, dürüst ve sâdık kimse yoktur.
</li>
<li><code>
Bu begler bulur barça ârzû tilek, özi köñliñe sığğu bulmaz yölek</code><br>
Beyler bütün arzu ve dileklerini bulurlar, fakat kendilerine müessir olabilecek bir yardımcı bulamazlar.
</li>
<li><code>
Kapuğda kalın baş yumıttı yorır, tusulur kişi yok maña ay bilir</code><br>
Kapıda bir sürü insan dolaşır, durur, fakat bana faydası dokunacak bir kimse yoktur, ey bilir.
</li>
<li><code>
Muñar meñzer emdi bu beyt ay akı, ukayın tese sen munukı okı</code><br>
Ey cömert, şimdi şu beyit buna benzer, anlamak istersen, işte, oku.
</li>
<li><code>
Kişi tep yorıglı telim bar sanı, kişike tusulğu tilese kanı</code><br>
İnsanım diye gezen pek çok kimse var, bunların içinde insana faydalı olanını ararsan, nerede.
</li>
<li><code>
Kılur bir kişi miñ kişiniñ işin, üküş miñ yumıtsa kılumaz anı</code><br>
Bir insan bâzan bin kişinin işini yapar, bâzan binlerce insan toplanır ve bir kişinin işini göremez.
</li>
<li><code>
Yana aydı ilig ay odğurmış a, bayat fazlı barça özüñ bulmış a</code><br>
Hükümdar devamla:—Ey Odgurmış, sen Tanrının bütün faziletlerini kendinde toplamış bir insansın — dedi —
</li>
<li><code>
Atıñka yaraşı kılınçıñ bütün, tilekiñ tükel bersü teñri kutun</code><br>
Tabiatin adına yakışır şekilde mükemmeldir, Tanrı seni mes'ûd etsin ve bütün arzularını yerine getirsin.
</li>
<li><code>
Bayat bermişindin maña kıl ülüg, tirilsü köñül bolsu nefsim ölüg</code><br>
Tanrının sana verdiğinden bana da bir hisse ayır, gönülüm dirilsin ve nefsim ölsün.
<br><br>
<code>
Odgurmış cevabı İligke</code><br>
ODGURMIŞ'IN HÜKÜMDARA CEVABI
</li>
<li><code>
Yanut berdi odğurmış aydı ay beg, taçımnı körür sen kişi öggü teg</code><br>
Odgurmış cevap verdi ve : — Ey hükümdar, insanlar benim görünüşümü öğerler, sen de ancak bu zahirimi görüyorsun — dedi —
</li>
<li><code>
Kalı bildiñ erse içim ay böke, bu kün sürgey erdiñ meni miñ söke</code><br>
Ey kudretli insan, eğer içimi bir bilse idin, bana binlerce lanet edip, buradan kovardın.
</li>
<li><code>
Maña at uruldı bu zâhid atı, bu atım maña boldı tâat yutı</code><br>
Bana zahit adı takıldığından beri bu ad benim için bir felâket olmuştur.
</li>
<li><code>
Meni alktaçı kör bu atım-turur, bu atım üçün nefs maña beg bolur</code><br>
Beni mahveden bu adımdır, bu adımdan dolayı nefsim bana hâkim olmuştur.
</li>
<li><code>
Kebit ked bezedim kişi körgüsi, asığ yok kebitte satığ belgüsi</code><br>
İnsanların göreceği dükkânımı çok iyi süsledim, fakat burada kâr ve ticâretten eser yoktur.
</li>
<li><code>
Taşın körmegil sen ay ilig kişig, kişiniñ için kör yaşutluğ işig</code><br>
Ey hükümdar, sen insanın dışına bakma, insanın içine, onun gizli emellerine bak.
</li>
<li><code>
Neçe körklüg erse kağun taş yüzi, yıdı ya bedizi ya meñzi tözi</code><br>
Kavunun dışı, kokusu, şekli veya rengi ne kadar güzel olursa-olsun,
</li>
<li><code>
İçinde tatığ bolmasa ol kağun, anı taştın atğu bolur ay sığun</code><br>
içinde tadı yoksa, o kavunu kaldırıp atmak icap eder, ey dağ keçisi gibi çevik insan.
</li>
<li><code>
Negü ter eşit emdi köñli oduğ, içiñni beze tutma taş sır boduğ</code><br>
Dinle, şimdi uyanık insan ne der : içini süsle, dışını boyayıp-cilâlama.
</li>
<li><code>
Kamuğ neñ kötürgüsi içtin bolur, içi bolmasa taş yaramaz kalur</code><br>
Her nesneyi yükselten şey onun içinden gelir, içi yoksa, dışı hiçbir işe yaramaz.
<br><br>
<code>
İlig cevabı Odgurmışka</code><br>
HÜKÜMDARIN ODGURMIŞ'A CEVABI
</li>
<li><code>
Yanut berdi ilig ayur ay süzük, içiñ me taşıñ birle barça tüzük</code><br>
Hükümdar cevap verdi : — Ey saf gönüllü insan, senin için ve dışın her bakımdan iyidir — dedi —
</li>
<li><code>
Özüñ yük yinitti bu dünyâ kodup, ilindim men emdi ağır yük yüdüp</code><br>
Bu dünyadan vaz geçmekle sen yükünü hafiflettin, ben ise, ona tutuldum ve ağır yük altına girdim.
</li>
<li><code>
Bu dünyâ işi kıldı meşğul meni, bayat tapğıña öz tegümez kanı</code><br>
Bu dünya işi beni meşgul etti, Tanrı ibâdeti nerede, ona artık vakit bulamıyorum.
</li>
<li><code>
Maña öt erig bir tutunsu özüm, kutadsu sözüg çın süzülsü özüm</code><br>
Bana öğüt ve nasîhat ver, ona göre hareket edeyim, sözüm saadet getirsin ve ben gerçekten ruhumu tasfiye edeyim.
<br><br>
<code>
Odgurmış cevabı İligke</code><br>
OGDURMIŞ'IN HÜKÜMDARA CEVABI
</li>
<li><code>
Yanut berdi odğurmış aydı beg e, kamuğ edgülükke sen edgün teg e</code><br>
Odgurmış cevap verdi:—Ey hükümdar, her türlü iyiliğe sen iyilikle erişmeğe çalış — dedi —
</li>
<li><code>
Bayat kullarında meniñde yavuz, adın bilmegil sen ay bilgi ögüz</code><br>
Ey bilgisi nehir gibi akan, bil ki, Tann kulları arasında benden kötü başka biri yoktur.
</li>
<li><code>
Meniñde yavuzrak bayatım kulı, men ök-men ay ilig tilese kalı</code><br>
Ey hükümdar, Tanrının benden daha kötü kulunu istersen, o yine benim.
</li>
<li><code>
Negü asğı bolğay meniñ sözlerim, tusulğaymu erki saña ötlerim</code><br>
Benim sözlerimin ne faydası olacaktır, acaba nasihatlerim sana faydalı olabilir mi.
</li>
<li><code>
Yana men idimdin umınç kesmedim, yazuk yarlıkağlı ol ol bir idim</code><br>
Buna rağmen, ben rabbimden ümidimi kesmedim, bütün günahları affeden o bir rabbimdir.
</li>
<li><code>
Negü ter eşitgil yazukluğ kulı, yazukın bilip udri koldı tili</code><br>
Günahlarını itiraf eden ve Tanrıdan afiv ve mağfiret dileyen günahkâr kul ne der, dinle.
</li>
<li><code>
Yazukluğ cefâlığ kuluñ-men otun, baka körse barça yazuk-men bütün</code><br>
Ben senin günahkâr, cefakâr kulunum, iyice bakarsan, ben baştan ayağa günahım.
</li>
<li><code>
Seniñde adın yok sığınğu idim, yazukuın bağışla yölegil kutun</code><br>
Senden başka sığınacak rabbim yok, günahımı bağışla ve saadet yolunda beni destekle.
<br><br>
<code>
İlig cevabı Odgurmışka</code><br>
HÜKÜMDARIN ODGURMIŞ'A CEVABI
</li>
<li><code>
Yanut berdi ilig ayur ay oduğ, bu kılkıñ bodudı bu edgü boduğ</code><br>
Hükümdar cevap verdi : — Ey uyanık insan, bu güzel vücûdu Tanrı bu güzel ahlâk ile süslemiştir — dedi —
</li>
<li><code>
Özüñni yavuzrak biliriñ üçün, bodunda sen edgü bolur sen küçün</code><br>
Kendini daha kötü olarak bildiğin için, ister-istemez, halkın en seçkini oluyorsun.
</li>
<li><code>
Köñül til arıttıñ arıdı özüñ, meni ötlegil bir tusulsu sözüg</code><br>
Gönlünü ve dilini temizledin, kendin de temiz oldun, öğüt ver, ben de senin sözünden istifâde edeyim.
</li>
<li><code>
Ay edgü kılıklığ bütün işi çın, maña öt erig ber bağırsaklıkın</code><br>
Ey iyi tabiatli, inanılır ve işi doğru olan insan, bana acı, öğüt ve nasihat ver.
</li>
<li><code>
Bayat berdi barça saña edgülük, bu edgü yolın aç maña ay külüg</code><br>
Tanrı sana her türlü iyilikleri ihsan etmiş, ey namlı, bu iyilik yolunu bana da aç.
</li>
<li><code>
Ay edgü kişi ötle emdi maña, yanut berge teñri yarınlık saña</code><br>
Ey iyi insan, şimdi bana öğüt ver, yarın Tanrı sana bunun ecrini ihsan eder.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/icerik.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
