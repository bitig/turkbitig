<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/light.css"/>
<link href="/image/favicon.ico" rel="shortcut icon" type="image/png">

<title>Hükümdar Kün-Toğdı'nın Odgurmış'a İkinci Mektubu Gönderdiğini Söyler</title>

</head>
<body>

<div class="sitenav">
<span class="menu"><a class="menulink" href="/icerik.html">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<img class="clear-content" src="/image/spacer.png">

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-44.html">&#60; Odgurmış'ı...</a> | <a href="kb-46.html">Öğdülmiş'i... &#62;</a>
</div>

<main><div class="content">

<h2>Hükümdar Kün-Toğdı'nın Odgurmış'a İkinci Mektubu Gönderdiğini Söyler</h2>

<ol>
<li><code>
Küntoğdı İlig Odgurmışka İkinç Bitig Idmışın Ayur</code><br>
Hükümdar Kün-Toğdı'nın Odgurmış'a İkinci Mektubu Gönderdiğini Söyler
</li>
<li><code>
Devât koldı kâğad yana ok ilig, kalem aldı elgin bitidi bitig</code><br>
Hükümdar kalem, kâğıt istedi, kalemi eline alıp, mektup yazdı.
</li>
<li><code>
Bayat atı birle sözüg başladı, törütgen igidgen keçürgen tedi</code><br>
Tanrı adı ile söze başladı: — Yaratan, besleyen ve göçüren odur — dedi.
</li>
<li><code>
Ayur miñ senâ ol uğan teñrike, ezel hükmi tegrür köni egrike</code><br>
O kadir Tanrıya bin sena olsun, doğru ve eğriye ezel hükmünü o eriştirir.
</li>
<li><code>
Bir ol bir katıksız karıksız arığ, yokuğ bar kılur ol kılur yok barığ</code><br>
O bir tektir, temizdir, ona hiç bir şey katılmamış ve karışmamıştır, yoğu var eder ve varı da yok eder.
</li>
<li><code>
Bir ök bil tilin ög bütürgil köñül, tapuğ kıl köñül til köni tut amul</code><br>
Onu bir tek bil, ona hamd et ve gönülden inan, ibâdet kıl, imanın gıll-u-gîşten ârî olsun.
</li>
<li><code>
Negü kolsa kolmış tilekin bulur, negüg bol tese ol tilemiş bolur</code><br>
O ne irâde ederse, irâdesi yerini bulur, neye "ol" derse, o olur.
</li>
<li><code>
Tüzü teprenürke tirilgü berür, tiriglik tuşı bu ölüm ol ıdur</code><br>
Bütün canlıların rızkını o verir, her kese hayatı verdiği gibi, ölüm de onun emri iledir.
</li>
<li><code>
Ağırlık uçuzluk anıñ hükmi ol, uluğka kiçigke yeme açsa yol</code><br>
İzzet ve zillet, büyüğe ve küçüğe bu yollar onun hükmü ile açılır.
</li>
<li><code>
Tilemiş tilekin biliglisi yok, yorıtur kazâsın tıdığlısı yok</code><br>
Onun dilediği şeyi bilen yoktur, ilâhî kazanın cereyanına kimse mâni olamaz.
</li>
<li><code>
Tümen miñ selâmım sevüg savçıka, tegürsün bayatım köni yolçıka</code><br>
Tanrı sevgili resule, o doğru yolu gösterene, yüz binlerce salât ve selâmımı eriştirsin.
</li>
<li><code>
Tüzü işleriñe yeme ök selâm, tegürsün bayatım kesüksüz ulam</code><br>
Tanrı onun bütün ashabına da, devamlı olarak, selâmlarımı ulaştırsın.
</li>
<li><code>
İligdin üküş ögdi aytığ selâm, ıdur-men saña ay ukuşı temâm</code><br>
Hükümdar seni çok öğerek, hatırını soruyor ve selâm gönderiyor, ey kâmil akıllı insan.
</li>
<li><code>
Köñül aytu ıdtım bitidim bitig, negü teg erür sen ay bilge tetig</code><br>
Hatır ve gönül sormak üzere, sana mektup yazdım, ey zeki âlim, nasılsın ?
</li>
<li><code>
Saña ıdtım erdi kadaşıñnı-men, tilekim ol erdi maña kelse sen</code><br>
Sana kardeşini göndermiş ve senin bana gelmeni istemiştim.
</li>
<li><code>
Özüñ taplamaduk berü kelmekiñ, maña tuşmaku hem yüzüm körmekiñ</code><br>
Sen bana gelmeği, benimle buluşmağı ve yüzümü görmeği kabul etmemişsin.
</li>
<li><code>
Bitigke yanut söz bitimiş özüñ, tilin me kadaşu tegürdi sözüg</code><br>
Mektuba karşı bir cevap yazmışsın, kardeşin ağızdan söylediklerini de nakletti.
</li>
<li><code>
Okıdım bitigniñ ukuldı bu söz, sözümni eşitgil kaçurmağıl öz</code><br>
Mektubunu okudum, sözlerin anlaşıldı, fakat benim sözümü de dinle, kendini gizleme.
</li>
<li><code>
Şekerde süçigrek söz ıdtım saña, ağuda açığ keldi yañı maña</code><br>
Sana şekerden daha tatlı söz gönderdim, karşılığı bana zehirden daha acı olarak geldi.
</li>
<li><code>
Eşitgil yana bu meniñ sözlerim, köñülke alın ay bağırsak erim</code><br>
Benim bu sözlerimi de bir kere dinle, ey temiz kalpli insan, bunları iyice düşün.
</li>
<li><code>
Özüñ koldı erse bu zâhid atın, atıñ boldı zâhid özüñ tağ katın</code><br>
Sen bu zâhid adını istediğin için, adın zâhid oldu ve kendin de dağlara çekildin.
</li>
<li><code>
Bu çav birle atıñ yadıldı kör e, bedük belgü boldı kişiler ara</code><br>
Bu şöhret ile adın yayıldı ve bütün insanlar arasında alem oldu.
</li>
<li><code>
Tapuğ kılmışıñ barça atıñ üçün, yava kılmağıl sen öz ülgüñ küçün</code><br>
Senin ibâdet ile meşgul olman hep bu ad içindir, sen zorla kendi nasibini böyle heder etme.
</li>
<li><code>
Bodun közi tegse tapuğka kalı, buzuldı bu tapğuñ yıkıldı ulı</code><br>
Eğer ibâdet halkın gözü önünde yapılırsa, bu ibâdet esassız ve mânâsız olur.
</li>
<li><code>
Bayat tapğı barça kerek örtügün, açılmasa halkka bu örtüg bu kün</code><br>
Tanrıya yapılan bütün ibâdetler gizli yapılmalı ve bu örtü bugün de her kese açılmamahdır.
</li>
<li><code>
Bayat kizledi kör sevügrek kulın, bu kullar ara halk bilümez tilin</code><br>
Tanrı sevdiği kullarını gizlemiştir, halk bu kullar arasında onları tanıyamaz.
</li>
<li><code>
Öz özin me ol kul bilümez bakın, yağımu bayatka bilemü yakın</code><br>
Böyle bir kul da kendisi Tanrıya düşmanmıdır, yoksa yakın dost mudur, bunu kendisi bilemez.
</li>
<li><code>
Berü kel uluş kend içinde tiril, seni bilmesü halk katılğıl karıl</code><br>
Buraya gel, kasaba ve şehir içinde yaşa, sen halk arasına katıl ve karış, onlar da senin kim olduğunu bilmesinler.
</li>
<li><code>
Halâl dünyâ kazğan özüñni yetür, todur aç yalıñnı hem oprak bütür</code><br>
Helâl dünya malı kazan, kendine sarfet, açları doyur ve çıplakları giydir.
</li>
<li><code>
Halâl dünyâ bulsa kişi edgüsi, bulur iki ajun yegü kedgüsi</code><br>
Helâl dünya malına sahip olan insan her iki dünyaya nail olur, onun yiyeceği ve giyeceği eksik olmaz.
</li>
<li><code>
Bu sözni eşit ay maña kelmedük, negü ter arığ bilge bağı bedük</code><br>
Ey bana gelmek istemeyen, bu sözü dinle, temiz bilgili ve büyük bir hulûs sahibi insan ne der.
</li>
<li><code>
Tuşar erse dünyâ kalı edgüke, yarar iki ajun yegü kedgüke</code><br>
Eğer dünya malı iyi insana rastlarsa, o her iki dünyada rahat ve huzur te'min eder.
</li>
<li><code>
Bulup dünyâ mâlın yeyü bilmese, sakış tegdi ülgi ağır yüdgüke</code><br>
Dünya malını bulup da, onu yemesini bilmeyenin nasibi, yüklenmesi güç olan bir hesaptan ibarettir.
</li>
<li><code>
Bayat kullarıña tusul ay bügü, kişike tusulur erig er tegü</code><br>
Ey hakîm, Tanrının kullarına faydalı ol, insanlara faydalı olan kimselere ancak insan denilir.
</li>
<li><code>
Seni men müsülmân tususı üçün, okır-men bu yerke ay zâhid küçün</code><br>
Ey zâhid, ben seni müslümanların istifâdesi için, ısrarla buraya çağırıyorum.
</li>
<li><code>
Berü kel tusulğıl kişike yara, tusulmaz ölüg ol tirigler ara</code><br>
Buraya gel, insanlara faydalı ol, faydasız kimse diriler arasında bir ölüdür.
</li>
<li><code>
Öz asğın tilegli kişimü bolur, kişi ol bolur kör el asğın kolur</code><br>
Kendi menfaatini güden insanmı olur, insan olan halk menfaatini güder.
</li>
<li><code>
Akılık ol ermez ülese neñin, akı ol yuluğ kılsa cânın tenin</code><br>
Mal dağıtmak cömerdlik değildir, asıl cömerd insan, canını, tenini feda eden insandır.
</li>
<li><code>
Bağırsak ol ermez özin beklese, bağırsak ol ol kör kişig edlese</code><br>
Kendisini koruyan kimse merhametli değildir, merhametli insan başkalarının iyi olmaları için çalışan kimsedir.
</li>
<li><code>
Kişi edgü terler bu edgü kayu, maña ayu berğıl ay bilge bügü</code><br>
îyi insan derler, bu iyi insan nerede, ey âlim hakîm, bana haber ver.
</li>
<li><code>
Kişi edgü terler bu edgü kim ol, bu edgü kişi muñda erke em ol</code><br>
iyi adam derler, iyi adam kimdir, iyi adam derdi olanlara deva olan kimsedir.
</li>
<li><code>
Ay köñli süzük er ay bilgi üküş, baka kör bu sözke yetürgil ukuş</code><br>
Ey duru gönüllü insan, ey bilgisi çok olan, dikkat et ve bu söz üzerinde düşün.
</li>
<li><code>
Bu aymış sözüm çın erürmü kör e, çın erse havâ bas berü kel tur a</code><br>
Bu söylediğim doğrumu, bir bak, doğru ise, nefsine hâkim ol, buraya gel ve burada yaşa.
</li>
<li><code>
Uzun sözlese söz irinçig bolur, ukuşluğ kişiler sözüg az kılur</code><br>
Söz uzun olursa, bıktırır, akıllı insanlar sözü kısa keserler.
</li>
<li><code>
Bu söz tap kıl emdi adın sözleme, ukuşka biligke tilin özneme</code><br>
Bu sözü şimdi kâfi gör ve başka bir şey söyleme, akıla ve bilgiye karşı itiraz etme.
</li>
<li><code>
Takı ma negü erse kalmış sözüm, kadaşıñ tegürgey tutuzdı özüm</code><br>
Daha başka, kalan ne gibi sözüm varsa, kardeşime emânet ettim, o sana ulaştıracaktır.
</li>
<li><code>
Tüketti bitig türdi badı katığ, kalık tanı esti kurıttı hatığ</code><br>
Mektubu tamamladı, dürdü ve iyice bağladı, havadan serin bir esinti esti ve yazıyı kuruttu.
</li>
<li><code>
Kötürdi bitig kör öze tamğalap, sunup berdi ögdülmiş aldı ulap</code><br>
Üzerini mühürleyip, mektubu eline aldı ve uzattı, Öğdülmış aldı.
</li>
<li><code>
Yana aydı ilig ay ögdülmişe, bitig ber yeme ay tilin bilmişe</code><br>
Hükümdar devam etti : — Ey Öğdülmiş, mektubu götür ve bildiklerini de ağızdan söyle — dedi —
</li>
<li><code>
Katığlan yarağı ne erse takı, anı kıl anı kend uluşka okı</code><br>
Daha ne lazımsa, onu da yap, gayret et, onu kasabaya ve şehre getirmeğe çalış.
</li>
<li><code>
Tileki ne erse bu yerke kelip, anı men bereyin itigin kılıp</code><br>
Buraya gelince, ben ona lâzım olan her şeyi yapar ve bütün arzularını yerine getiririm.
</li>
<li><code>
İlel tep turup çıktı ögdülmişe, yorıp keldi evke ol edgü işe</code><br>
Öğdülmiş, o iyi arkadaş — Baş üstüne ! — diyerek, kalkıp çıktı ve yürüyerek, evine geldi.
</li>
<li><code>
Tegip tüşti oldurdı evke kirip, yedi içti tındı bir ança serip</code><br>
Gelip eve girdi, oturdu, yedi, içti ve bir müddet istirahat etti.
</li>
<li><code>
Yüzin kizledi yerke rûmi kızı, ajun kırtışı boldı zengi yüzi</code><br>
Rûmî kızı yüzünü yere gizledi, dünyanın yüzü zenci derisi gibi oldu.
</li>
<li><code>
Kalık bütrü tuttı kara kuş öñi, ajun barça toldı kara kuş yüñi</code><br>
Hava tamamiyle kara-kuş rengini aldı, bütün dünya kara-kuş tüyü ile doldu.
</li>
<li><code>
Töşek koldı yattı sakındı özün, negü sözlegüsi kadaşı közün</code><br>
Yatak istedi, yattı, kardeşi ile karşılaşınca, neler söyleyeceğini uzun uzun düşündü.
</li>
<li><code>
Udup bardı azrak odundı yana, öçükmiş kömür teg karañku tün e</code><br>
Bir az uykuya daldı, tekrar uyandı, gece, sönmüş kömür gibi, karanlık idi.
</li>
<li><code>
Usı uçtı koptı adakın örü, kara tün kötürmiş etekin örü</code><br>
Uykusu kaçtı, ayağa kalktı, karanlık gece eteğini yukarı kaldırdı.
</li>
<li><code>
Yaşık koptı yerdin kötürdi başın, yaruk yüz küler teg yırıştı tişin</code><br>
Güneş yerden kalktı, başını kaldırdı, sevgili yüzün tebessümü gibi parlak dişleri gözüktü.
</li>
<li><code>
Kopup yundı kıldı yana tañ namâz, yeme turdı ança duâ kıldı az</code><br>
Kalkıp yıkandı, sabah namazını kıldı, namazdan sonra da bir müddet oturup, duâ etti.
</li>
<li><code>
Atın tuttı terkin bir oğlan bile, turup çıktı evdin sevinçin küle</code><br>
Bir uşağa çabucak atını hazırlattı ve neş'e içinde evinden çıktı.
</li>
<li><code>
Barıp tegdi erse kadaşka yakın, yırak tüşti attın küdezdi hakın</code><br>
Kardeşinin evine yaklaşınca, onun hatırını sayarak, bir az uzakta atından indi.
</li>
<li><code>
Yorıp bardı akru tokıdı kapuğ, kadaşı örü turdı kodtı tapuğ</code><br>
Yürüyerek vardı ve yavaşça kapıyı çaldı, kardeşi ibadetini bırakıp, ayağa kalktı.
</li>
<li><code>
Kapuğ açtı terkin ol utru çıkıp, selâm kıldı tuttı kör elgin alıp</code><br>
Hemen kapıyı açtı, çıkıp selâm verdi, müsâfaha ettiler.
</li>
<li><code>
Yana kirdi odğırmış elgin tutup, orun kıldı törde ağırlap öpüp</code><br>
Odgurmış onun elini tutup, içeri girdi, ona hürmetle baş-köşede yer gösterdi.
<br><br>
<code>
Odgurmış suali Öğdülmişke</code><br>
ODGURMIŞ'IN ÖĞDÜLMİŞ'E SUÂLİ
</li>
<li><code>
Ayur ay kadaşım nelük emgediñ, yana ok maña sen tekin kelmediñ</code><br>
Sonra dedi: —Ey kardeşim, neye zahmet ettin, bu defa da sen bana her hâlde boşuna gelmedin.
</li>
<li><code>
Kese sözledim söz eşittiñ anı, nelük emgetür sen küçeyü meni</code><br>
Sana kat'î sözümü söyledim, sen bunu duydun, neden beni ısrarla bu işe zorluyorsun.
</li>
<li><code>
Negü ter eşitgil bilig bergüçi, sınap edgü isiz kişig bilgüçi</code><br>
Bilgi veren, tecrübe ile iyi ve kötü kimseleri ayırt eden insan ne der, dinle.
</li>
<li><code>
Kişike sınağı bir ök körse tap, tilek bilgüke bir tilin yörse tap</code><br>
İnsanı tecrübe etmek için, onu bir defa görmek kâfidir, arzusunu anlamak için, onun bir kaç sözü kâfidir.
</li>
<li><code>
Bakır altunuğ er körüp bilmese, alıp azkına bir taşığ sürse tap</code><br>
Eğer insan bakır ile altını görüp, tefrik edemezse, bunun için bir taş alıp, azacık sürtmek kâfidir.
<br><br>
<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>
<li><code>
Yanut berdi ögdülmiş aydı kadaş, maña buşmağıl sen köñül kılma baş</code><br>
Öğdülmiş cevap verdi ve : — Kardeşim, bana gücenme, gönlünü yaralama — dedi —
</li>
<li><code>
Tapuğçı köz açsa begini körür, negü aysa begler anı ok kılur</code><br>
Hizmetkâr gözünü açınca, karşısında beyini görür, beyler ne emrederlerse, onu aynen yerine getirir.
</li>
<li><code>
İligke bitigin tegürdüm sözüg, tilin me negü aydı erse özüñ</code><br>
Hükümdara mektubunu verdim ve söylediklerini de kendisine olduğu gibi anlattım.
</li>
<li><code>
Sözüñke yanut kıldı ıdtı bitig, çıkardı bitig berdi elgin tetig</code><br>
Bunlara cevap verdi ve mektup gönderdi. — Mektûpu çıkarıp, eli ile uzattı.
<br><br>
<code>
Odgurmış suali Öğdülmişke</code><br>
ODGURMIŞ'IN ÖĞDÜLMİŞ'E SUÂLİ
</li>
<li><code>
Bitig aldı odğurmış açtı turup, okıdı bitigin sakındı körüp</code><br>
Odgurmış mektubu aldı ve açtı, okudu, bakıp kendi kendisine düşündü.
</li>
<li><code>
Ayur ay kadaşım ne erki igiñ, meni munça yavlak ederdi begiñ</code><br>
Sonra: —Ey kardeşim, senin ne eksiğin var ki, beyin beni bu kadar ısrarla takip ediyor — dedi.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/isimler/">isimler</a> | <a href="/icerik.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
