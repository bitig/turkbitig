<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Öğdülmiş Hükümdara Kâtibin Nasıl Olması Gerektiğini Söyler</title>

</head>
<body><script src="/js/theme.js"></script>

<div class="header">
	<a href="/"><img class="logo" alt="Türk Bitig" src="/image/logo.png"></a> 
	<a class="xlink" href="/icerik.html"><button class="xlinkb">&#9776;</button></a> 
</div>

<div class="sitenav">
<div class="tabs">
<a class="parent" href="./">Kutadgu Bilig</a>
</div><!--tabs end-->
<div id="prevnext"><a href="kb-33.html">&#60; Öğdülmiş H...</a> | <a href="kb-35.html">Ögdilmiş H... &#62;</a>
</div>

</div><!--sitenav end-->
<main><div class="content">

<h1>Öğdülmiş Hükümdara Kâtibin Nasıl Olması Gerektiğini Söyler</h1>

<ol>
<li><code>
Öğdülmiş İligke Bitigçi Ilımğa Negü Teg Kerekin Ayur</code><br>
Öğdülmiş Hükümdara Kâtibin Nasıl Olması Gerektiğini Söyler
</li>
<li><code>
Yanut berdi ögdülmiş aydı ilig, bu işke idi ked yetürsü bilig</code><br>
Öğdülmiş cevap verdi ve : — Hükümdar bu husus hakkında çok düşünmelidir — dedi.
</li>
<li><code>
Ötüg berdi ögdülmiş aydı ay beg, yorayın bu sözni köñülteki teg</code><br>
Öğdülmiş devamla şunları arzetti :— Ey bey, bu sözü düşündüğüm gibi izah edeyim — dedi —
</li>
<li><code>
Neçe me bilig bilse begler özi, bitigçi kerek ol bitise sözi</code><br>
Beyler kendileri ne kadar bilgili olurlarsa-olsunlar, sözlerini yazmak için, onlara yine de kâtip lâzımdır.
</li>
<li><code>
Bitigçike ayğu kerek iç sözin, küdezse bitigçi üküş ya azın</code><br>
Kâtibe sırları söylemek icap edecektir, kâtip, az veya çok olsun, bunları gizli tutmalıdır.
</li>
<li><code>
Bu iç söz tutuğlı bütün çın kerek, bütünlükke artuk bütün din kerek</code><br>
Bu sırlara vâkıf olan kimse itimat edilir, dürüst bir insan ve itimat kazanmak için de, dini bütün olmalıdır.
</li>
<li><code>
Kalı tutmasa bu bitigçi sözüg, begi sırrı açlur bu örter özüñ</code><br>
Eğer kâtip sır saklamasını bilmezse, beyinin sırrı fâş olur ve bu da kâtibi yakar, mahveder.
</li>
<li><code>
Neçe me bu begler sözin kizlese, bu iki kişike kerek sözlese</code><br>
Beyler sözlerini ne kadar gizlerlerse-gizlesinler, onu şu iki kimseye açmak zorundadırlar.
</li>
<li><code>
Birisi bitigçi birisi vezir, bu iki kişike söz açmak tegir</code><br>
Bunlardan biri — kâtip, biri — vezirdir, bu iki şahsa sırrı tevdi etmek icap eder.
</li>
<li><code>
Bu iki kişike söz açğu kerek, söz açsa avağları yüdgü kerek</code><br>
Bu iki kişiye sırrı açmak ve sırrı açınca da nazlarını çekmek lâzımdır.
</li>
<li><code>
Bu iki kişide bolur barça söz, bu söz tutmasa öz işin buzdı öz</code><br>
Bütün sırlar bu iki insanda bulunur, bu sırları saklamazlarsa, kendi işlerini kendileri bozmuş olurlar.
</li>
<li><code>
İdi yakşı aymış ötüken begi, tilin tutzu bermiş saña söz yegi</code><br>
Ötüken beyi çok iyi söylemiş, sözlerin iyisini sana dili ile ulaştırmıştır.
</li>
<li><code>
Ay begler ınançı sözüg kizle berk, sözüg kizlemese başıñ barğa terk</code><br>
Ey beylerin itimâdını kazanan insan, sırrı iyi sakla, sırrı saklayamazsan, derhâl başın gider.
</li>
<li><code>
Bu ağzıñ misâli üñür sanı teg, sözüg çıksa andın sehar tanı teg</code><br>
Bu ağız bir in gibidir, sözün oradan çıkarsa, seher yeli gibi olur;
</li>
<li><code>
Yazıldı ajunka anı tirgüsüz, eşitti tüzü halk anı örtgüsüz</code><br>
Dünyaya yayılır ve artık toplanmaz, onu bütün halk duyar ve artık örtülemez.
</li>
<li><code>
Ağızdın ara ot ara suv çıkar, birisi itigli birisi yıkar</code><br>
Ağızdan bâzan ateş, bâzan da su çıkar, bunların biri yapar, biri de yıkar.
</li>
<li><code>
Küyer ot teg ol bu kereksiz sözüg, ağızdın çıkarmağu küygey özüñ</code><br>
Lüzumsuz söz yanan ateş gibidir, onu ağızdan çıkarmamalısın, sonra kendin yanarsın.
</li>
<li><code>
Akar suv teg ol bu tilin edgü söz, kayuka bu aksa çeçek öndi tüz</code><br>
Dilin söylediği iyi söz ise, akar su gibidir, nereye akarsa, orada çiçek açar.
</li>
<li><code>
Ayâ er atanmış biliglig bügü, köñül sırrı artuk katığ kizlegü</code><br>
Ey merd tanınmış bilgili hakîm, gönül sırrını çok sıkı saklamalıdır.
</li>
<li><code>
Negü ter eşitgil bu beytig okı, köñül sırrı kizle ay köñlüm tokı</code><br>
Şu beyti oku, bak, ne der, ey gönülümü doyuran, gönül sırrını gizli tut.
</li>
<li><code>
Köñül sırrı berk tut sen ayma tilin, kalı aydıñ erse ökünçi yılın</code><br>
Gönül sırrını iyi muhafaza et, sen onu söyleme, eğer söylersen, peşimanlığı yıllarca sürer.
</li>
<li><code>
Kızıl til kara başka yavlak yağı, bu yavlak yağığ bekle inçin salın</code><br>
Kırmızı dil kara başın amansız düşmanıdır, bu kötü düşmanı sıkı tut ve huzur içinde yaşa.
</li>
<li><code>
Bitigçi biliglig ukuşluğ kerek, hatı uz belâğat takı edgürek</code><br>
Kâtip bilgili ve akıllı olmalı, güzel bir hatta ve üstün bir belâgate sahip bulunmalıdır.
</li>
<li><code>
Bitigde hat uz bolsa açlur köñül, okığu kelir baksa avnur köñül</code><br>
Mektubun hattı güzel olursa, gönül açılır, onu görünce, insan okumak ister, gönül avunur.
</li>
<li><code>
Belâğat bile hat teñeşse kalı, idi edgü til bu bitig söz tili</code><br>
Hattın güzelliği eğer belagat ile de bırleşırse, yazılı söz mükemmel bir ifâde bulmuş olur.
</li>
<li><code>
Negü ter eşitgil ıla sır teñi, idi edgü yañ bu bitig söz yañı</code><br>
ila kâtibi ne der, dinle, yazılı söz usûlü mükemmel bir usûldür.
</li>
<li><code>
Kamuğ edgü sözler bitigde bolur, bitinmiş üçün söz unıtmaz kalur</code><br>
Her türlü iyi söz kitaplarda bulunur, yazılmış olan söz unutulmaz, kalır.
</li>
<li><code>
Bitimedi erse bitigli bitig, negü bilgey erdiñe bu hikmet bilig</code><br>
Yazanlar kitapları yazmamış olsalar idi, bu hikmet ve bilgileri biz nasıl öğrenebilecektik.
</li>
<li><code>
Bitip kodmasa erdi bilge bügü, biziñde ozakığ kim erdi tigü</code><br>
Alim ve hakimler yazıp bırakmamış olsalardı, bizden evvel gelenlerden kim bahsedebilirdi.
</li>
<li><code>
Yok erse bitig bu kişiler ara, tilin sözke kim bütgey erdi kör e</code><br>
İnsanlar arasında yazı olmasa idi, dille söylenen söze kim inanırdı.
</li>
<li><code>
Kişi ildin ilke söz ıdğu bolur, bitig bolmasa söz neçe sözleyür</code><br>
İnsan bir yerden başka bir yere her vakit haber gönderir, yazı olmasa, fikrini nasıl ifâde eder.
</li>
<li><code>
İdi ked kereklig-turur bu bitig, bitig birle begler iter el itig</code><br>
Yazı çok lüzumlu bir şeydir, beyler memleket işlerini yazı ile tanzim ederler.
</li>
<li><code>
Bu begler işiñe tusulur kişi, bu üç törlüg ol kör ay ilçi başı</code><br>
Beylerin işine yarayan kimseler şu üç türlü insanlardır, ey hükümdar.
</li>
<li><code>
Birisi biliglig ukuşluğ bügü, takı bir bitigçi-turur sözlegü</code><br>
Biri — bilgili, akıllı ve hakîm kimse, biri — kendisine sırlar tevdi edilen kâtip,
</li>
<li><code>
Üçünçi kür ersig er ol toñ yürek, yağıka börike bu ersig kerek</code><br>
Üçüncüsü cesur, merd ve pek yürekli yiğittir, düşmana ve kurda karşı böyle bir yiğit lâzımdır.
</li>
<li><code>
Ukuşluğ biliglig bu öglüg bügü, keñeşke tusulur añar ne tigü</code><br>
Anlayışlı, bilgili, akıllı ve hakîm kimse istişare için faydalı olur, ona söz yok.
</li>
<li><code>
Kamuğ el işin barça itgen bitig, bitigin tutar el kirişin tetig</code><br>
Bütün memleket işlerini tanzim eden hep yazıdır, zeki insan memleketin gelirini yazı ile zapteder.
</li>
<li><code>
Kılıç alsa ersig eren işlese, yağı boynı yençse öze iglese</code><br>
Yiğit adam ise, eline kılıç alır ve onu kullanarak, düşmanın boynunu vurur ve onu ayak altına alır.
</li>
<li><code>
Yumıtsa kayuda bu üç törlüg er, tilekin bulur er tümen ârzû yer</code><br>
Bu üçü nerede bir araya gelirse, insan orada dileğine kavuşur ve bütünarzularına nâıl olur.
</li>
<li><code>
Bularda narukı kalın bu kotu, bu üçke udu bardaçı ol botu</code><br>
Bunların dışında kalan bir sürü insan, bu üçüne uyarak yürüyen köşeklerdir.
</li>
<li><code>
Kılıç birle tutlur kalı tutsa el, kalem birle baslur kalı bassa el</code><br>
Eğer memleket tutulursa, kılıç ile tutulur, eğer memlekete hüküm etmek icap ederse, kalem ile edilir.
</li>
<li><code>
Biligin ukuşun tegip el tüzer, bu üç neñ bile er ajunuğ süzer</code><br>
İnsan bilgi ve akıl ile memleketi tanzim eder, bu üç şey ile insan dünyayı duru bir hâle getirir.
</li>
<li><code>
Bilig birle başlar begi el törü, ukuş birle işler kamuğ iş körü</code><br>
Bey memleket ve kanunları bilgi ile ele alır, bütün işleri akıl ile görür.
</li>
<li><code>
Kılıç el tutar hem bodun kazğanur, kalem el tüzer hem hazine urur</code><br>
Kılıç memleket zapteder ve zafer kazanır, kalem de memleket tanzim eder ve hazine toplar.
</li>
<li><code>
Kılıç kan tamuzsa begi el alır, kalemde kara tamsa altun kelir</code><br>
Kılıç kan damlatırsa, memleket alır, kalemden mürekkep damlarsa, altın gelir.
</li>
<li><code>
Bu iki-turur bu ajun tutrukı, oza keçmiş iş hem kelir utrukı</code><br>
Gerek geçmişte, gerek gelecekte bu dünyanın bize verip-vereceği bu iki şeydir.
</li>
<li><code>
Ayâ beg bu iki uluğ erdem ol, bügü ilçi begler munı tutğu yol</code><br>
Ey bey, bu iki şey büyük bir fazilettir, hakîm hükümdarlar bunu kendilerine düstûr edinmelidirler.
</li>
<li><code>
Muñar meñzetü keldi emdi bu söz, eşitgil munı sen ayâ edgü öz</code><br>
Şimdi buna benzer bir söz vardır, ey iyi insan, sen bunu dinle.
</li>
<li><code>
İdi edgü erdem bilig bilse er, takı artuk erdem kılıç ursa er</code><br>
insanın bilgili olması çok iyi bir fazilettir, insanın kılıç kullanması daha üstün bir fazilettir.
</li>
<li><code>
Kılıç birle tutlur talu edgü el, kalem birle itlür tilek ârzû yer</code><br>
Güzel ve iyi bir memleket kılıç ile zapt ve kalem ile tanzim edilir, her kes dilek ve arzusuna kavuşur.
</li>
<li><code>
Közi tok kerek hem özi umdusuz, bağırsak kerek çın özi koltğusuz</code><br>
Kâtibin gözü tok olmalı ve tamahkâr olmamalıdır, doğru, içten bağlı ve gönülü gani olmalıdır.
</li>
<li><code>
Közi tok kişi neñke suklanmaz ol, kişi neñ bile bolsa arsıkmaz ol</code><br>
Gözü tok insanda mala karşı hırs olmaz, böyle kimse mal ile aldatılmaz.
</li>
<li><code>
Kişi umduçı bolsa boldı bulun, suyurka anı sen ay körki tolun</code><br>
insan tamahkâr olursa, nefsinin esîri olur, ey dolun ay gibi güzel yüzlüm, sen onu bağışla.
</li>
<li><code>
Neçe me beg erse kul ol umduçı, kişide eli umduçı ol tuçı</code><br>
Tamahkâr, ne kadar bey olursa-olsun, kuldur, tamahkâr her vakit aşağılık bir insan olarak kalır.
</li>
<li><code>
Suk erse bitigçi bilig artatur, bitir umdu birle bitig artatur</code><br>
Kâtip haris olursa, bilgisini kötüye kullanır, tamah ederek yazar ve yazıyı tahrif eder.
</li>
<li><code>
Kümüş körse altun añar arsıkar, idisi başın yer ya baş alsıkar</code><br>
Altın ve gümüş görünce, ona aldanır, efendisinin başını yer yahut kendi başını kaybeder.
</li>
<li><code>
Bağırsak tapuğçı eşik yastanur, tiledükte tutçı kapuğda-turur</code><br>
Sâdık hizmetkâr eşiği yastık yapar ve her istenildiği zaman kapıda hazır bulunur.
</li>
<li><code>
Bağırsak tapuğçı beg asğın tiler, teni cânı mâlın begiñe ular</code><br>
Vefalı hizmetkâr beyin faydasını ister, tenini, canını ve malını beyine feda eder.
</li>
<li><code>
Bor içmez kerek bolsa kılkı arığ, yarağsız kılınçığ yıratsa arığ</code><br>
Kâtip içki içmemeli ve temiz tabiatlı olmalı, yakışık olmayan bütün hareketleri kendisinden uzaklaştırmalıdır.
</li>
<li><code>
Bitigçi bor içse biligdin tezer, biligdin tezigli bitigdin azar</code><br>
Kâtip içki içerse, bilgiden uzaklaşır, bilgiden uzaklaşan yazıda şaşırır.
</li>
<li><code>
Bitigçi keçe tañda elde kerek, neçede kerek bolsa anda kerek</code><br>
Kâtip sabah-akşam kapıda durmalı, lâzım olduğu zaman hazır bulunmalıdır.
</li>
<li><code>
Kişide talula bu iki kişig, añar ötrü bergil bu iki eşig</code><br>
İnsanlar arasında şu iki kişiyi seç ve onlara şu iki işi ver.
</li>
<li><code>
Birisi bitigçi hatı belgülüg, birisi yalavaç tili ülgülüg</code><br>
Biri — yazmasını bilen kâtip, biri — konuşmasını bilen elçi.
</li>
<li><code>
Yakında yağukta ya yat baz ara, tuşar erse övke bulardın kör e</code><br>
Gerek yakın-akraba, gerek yat-yabancılar arasında kırgınlıklar hâsıl olursa, bil ki, bunlar yüzündendir.
</li>
<li><code>
Bu iki kişidin tuşar tuşsa iş, bu iki kişiler iter itse iş</code><br>
Ne iş gelirse, bu iki kişiden gelir, işleri yoluna koyarsa, bu iki kişi koyar.
</li>
<li><code>
Birisi bitigde yañılsa sözüg, birisi tili birle etse sözüg</code><br>
Biri yazıda sözü yanlış yazarsa, ikincisi dili ile bunu tashih etmelidir.
</li>
<li><code>
Bitigçi bu yañlığ kerek ay elig, ınansa añar berse bolğay elig</code><br>
Ey hükümdar, kâtip böyle olmalıdır, böylesine inanılır ve itimat edilebilir.
</li>
<li><code>
Bu yañlığ kişike ınansa bolur, kişilik tilese anıñdın kelür</code><br>
Böyle bir insana inanmak mümkündür, insanlık istersen, onda bulursun.
</li>
<li><code>
Bu erdi ay elig meniñ bilmişim, ötündüm eligke tükendi işim</code><br>
Ey hükümdar, benim bildiğim bu kadardır, işte hükümdara arzettim, başka bir diyeceğim yoktur.
<br><br>
<code>
İlig suali Öğdülmişke</code><br>
HÜKÜMDARIN ÖGDÜLMİŞ'E SUÂLİ
</li>
<li><code>
Elig aydı uktum munı ma ögün, takı bir sözüm bar anı ay bu kün</code><br>
Hükümdar : — Bunu da iyice anladım — dedi — bir sözüm daha var, bugün ona da cevap ver,
</li>
<li><code>
Ağıçı negü teg kerek ay maña, añar bütse begler yitürse neñ e</code><br>
Bana söyle, hazinedar nasıl olmalı ki, ona beyler itimat etsin ve hazineyi eline teslim edebilsin.
</li>
<li><code>
Ağı kaznakı tutsa altun kümüş, ol er başka eltse bu aymış yumuş</code><br>
Hazinede altın, gümüşü muhafaza etsin ve kendisine verilen işleri başarabilsin.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
