<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Hükümdar Kün-Toğdı'nın Öğdülmiş'i Çağırdığını Söyler</title>

</head>
<body><script src="/js/theme.js"></script>

<div class="sitenav">

<div class="path">
 <a href="/"><img class="logo" alt="Türk Bitig" src="/image/logo.png"></a>
 <a href="/"><b>BAŞ</b></a> &gt;
 <a href="/kutadgu-bilig/">Kutadgu Bilig</a>
</div><!--path end-->
<div id="prevnext"><a href="kb-23.html">&#60; Ay-Toldı'n...</a> | <a href="kb-25.html">Öğdülmiş'i... &#62;</a>
</div>

</div><!--sitenav end-->
<main><div class="content">

<h2>Hükümdar Kün-Toğdı'nın Öğdülmiş'i Çağırdığını Söyler</h2>

<ol>
<li><code>
Küntoğdı İlig Ögdilmişni Okimişin Ayur</code><br>
Hükümdar Kün-Toğdı'nın Öğdülmiş'i Çağırdığını Söyler
</li>
<li><code>
Bu ay toldı yasın keçürdi ilig, okıp oğlıña berdi öt sav erig</code><br>
Hükümdar, Ay-Toldı'nın yası sona erince, onun oğlunu çağırtarak, ona öğüt ve nasihatte bulundu.
</li>
<li><code>
Ayur ay oğu kılma artuk sakınç, sakınç keçse âhır tüp inde sevinç</code><br>
Dedi : — Ey oğul, fazla üzülme, keder geçer ve arkasından sevinç gelir.
</li>
<li><code>
Saña tegmedi bu sakınç yalñuzun, maña tegdi kadğu sakınçlar uzun</code><br>
Bu keder yalnız sana dokunmadı, bu benim için de sonsuz kaygı ve üzühtü oldu.
</li>
<li><code>
Köñülni çökürme özüñni avıt, baka tur maña öz tapuğka ivit</code><br>
Gönlünü çökertme, kendini avut, benim yanıma gel ve hizmetimde bulun.
</li>
<li><code>
Atañ öldi erse ata men saña, atalık kılayın oğul bol maña</code><br>
Baban öldü ise, ben de sana bir babayım, ben sana babalık edeyim, sen de bana oğul ol.
<br><br>
<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>
<li><code>
Yer öpti kör ögdülmiş aydı ilig, uzun keç yaşağıl aşayu ilig</code><br>
Öğdülmiş yer öptü ve dedi : — Ey hükümdar, Allah sana devletin başında uzun ömürler versin.
</li>
<li><code>
Men igdiş kuluñ men tapuğçı seniñ, yuluğ bolsu cânım iligke meniñ</code><br>
Ben senin himaye ettiğin bir kulunum, senin hizmetkârınım, hükümdar için canım feda olsun.
</li>
<li><code>
Atam cânı boldı iligke yuluğ, yuluğ kılsu teñri saña bu kuluğ</code><br>
Babamın canı hükümdarın hizmetinde feda oldu, Tanrı sana bu kulu da feda etsin.
</li>
<li><code>
Çıkardı atası bitigin oğul, iligke ötündi kör akru amul</code><br>
Çocuk babasının mektubunu çıkardı, edep ve hürmetle hükümdara takdim etti.
</li>
<li><code>
İlig aldı açtı okıdı bitig, sözin uktı aydı isiz ay tetig</code><br>
Hükümdar mektubu aldı ve açıp okudu, ne demek istediğini anladı ve dedi : — Ne yazık, ey akıllı insan.
</li>
<li><code>
Ayur ay bağırsak kişide burun, kapuğum kurıttıñ kor ittiñ orun</code><br>
Ey merhametli insan, ey insanların ileri geleni, kapımı kimsesiz ve yerini boş bıraktın.
</li>
<li><code>
Tirigle tapındıñ ötediñ hakım, ölürde muñadıp yidiñ hem ğamım</code><br>
Hayatta iken, hizmet ettin ve hakkımı ödedin, ölürken de beni düşündün ve benim için üzüldün.
</li>
<li><code>
Hakıñnı öteyümedim men seniñ, bayat ok ötesün seniñ haklarıñ</code><br>
Ben senin hakkını ödeyemedim, senin hakkını bizzat Tanrı ödesin.
</li>
<li><code>
Neteg kim sevinçlig men sendin bu kün, bayat bersüni miñ sevinçiñ kutun</code><br>
Sen beni bugün nasıl memnun ettin ise, Tanrı da seni öyle memnun etsin.
</li>
<li><code>
Sözin kesti ilig közi yaş saça, turup çıktı andın sakınçığ kuça</code><br>
Hükümdar süzünü kesti, gözünden yaşlar akıttı, Öğdülmiş keder iyinde, oradan kalkıp, çıktı.
</li>
<li><code>
Eviñe kelip kirdi köñli tüşük, kapuğ yaptı kaç kün sakınçın tügük</code><br>
Gönlü sıkıntı içinde, gelip evine girdi, bir kaç gün her kese kapısını kapalı tutup, kederi ile baş-başa kaldı.
</li>
<li><code>
Bu ay toldınıñ kıldı oğlı yoğı, çığayka üledi kümüş hem ağı</code><br>
Oğlu, Ay-Toldı için, ölüm aşı yaptı, fakirlere gümüş ve ipekli kumaşlar dağıttı.
</li>
<li><code>
Keçürdi yeme ök ata kadğusın, yakın kıldı özke kişi edgüsin</code><br>
Babasının matemini böyle hayırlı işler yaparak geçirdi, iyi insanları kendisine ahbap edindi.
</li>
<li><code>
Ata pendi tuttı yorıdı köni, kutı künde arttı yarudı küni</code><br>
Baba öğüdünü tuttu ve doğruluktan ayrılmadı, saadeti günden güne arttı, güneşi parladı.
</li>
<li><code>
Negü ter eşit emdi öglüg kişi, başında keçürmiş bilir el işi</code><br>
Şimdi akıllı, görmüş-geçirmiş ve memleket ışını bilen insan ne der dinle.
</li>
<li><code>
Ata pendini sen katığ tut katığ, kutadğay künüñ berge künde tatığ</code><br>
Baba nasihatini sen sıkı tut, sıkı, günün kutlu olur ve sana her gün bir sevinç getirir.
</li>
<li><code>
Atañnı anañnı sevindür tapın, yanut berge tapğuñ tümen miñ asığ</code><br>
Babanı, anneni hoşnut eyle, onlara hizmet et, bu hizmet karşılığı binlerce fayda elde edersin.
</li>
<li><code>
İlig me katığlandı anda naru, küniñe uru bardı edgü törü</code><br>
Hükümdar da o günden itibaren gayretle çalıştı, günden-güne iyi kanunlar vaz'etti.
</li>
<li><code>
Bayudı bodun hem itildi ili, iligke duâ kıldı bodnı tili</code><br>
Halk zenginleşti, memlekette nizam kuvvetlendi, halk hükümdara duâ etti.
</li>
<li><code>
İlig bir kün oldurdı yalñuz özün, kemişti kitâb ötrü baktı uzun</code><br>
Hükümdar bir gün tek-başına oturuyordu, elindeki kitabı bıraktı uzun uzun düşündü.
</li>
<li><code>
Tügüldi ögi köñli yetlümedi, tiledi ayıtğu kişi bulmadı</code><br>
Bir yere aklı takılmıştı, anlayamadı, sormak için biriniara di, fakat bulamadı.
</li>
<li><code>
Sakındı kör ay toldı erdemleri, ayur ay diriğâ ol erde eri</code><br>
O zaman Ay-Toldı'nın faziletlerini hatırladı ve : — Ah yazık, o erler eri idi — dedi —
</li>
<li><code>
Kapuğ körki erdi maña edgü iş, bodun asğı erdi añar tegse iş</code><br>
O bana ıyı arkadaş idi ve bârgâhımın süsü idi, o her işinde halkın faydasını düşünürdü.
</li>
<li><code>
Kuruğ kaldı ornı irildi işim, irükler bütürgü kanı bir kişim</code><br>
Arkadaşım kayboldu, yeri boş kaldı, hani bu boşluğu dolduracak bir insan.
</li>
<li><code>
Yana saknu aldı kör ögdülmişig, ayur-men unıtmış-men edgü işig</code><br>
Sonra birden-bire Öğdülmiş'i hatırladı ve dedi : — Ben bu iyi işi unutmuştum.
</li>
<li><code>
Ölürde ol ay toldı oğlın maña, tutuzdı anı men unıttım taña</code><br>
Ay-Toldı ölürken, oğlunu bana emânet etmişti, hayret, ben onu nasıl unuttum.
</li>
<li><code>
Ata öldi erse oğul bar tirig, birisin yitürdüm tutayın birig</code><br>
Babası öldü ise, oğlu hayattadır, birini kaybettim, bari birini tutayım.
</li>
<li><code>
Kişi ıdtı terkin kör ögdülmişig, okıdı öziñe bekitti işig</code><br>
Derhâl adam gönderdi, Öğdülmiş'i huzuruna çağırttı ve bu işi de böylece yerine getirdi.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
