<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Öğdülmiş Hükümdara İçkici-Başının Nasıl Olması Gerektiğini Söyler</title>

</head>
<body><script src="/js/theme.js"></script>

<div class="sitenav"><span class="menu"><a class="menulink" href="/icerik.html">&nbsp;&#9776;&nbsp;</a></span>

<div class="path">
 <a href="/"><img class="logo" alt="Türk Bitig" src="/image/logo.png"></a>
 <a href="/kutadgu-bilig/">Kutadgu Bilig</a>
</div><!--path end-->
<div id="prevnext"><a href="kb-36.html">&#60; Öğdülmiş H...</a> | <a href="kb-38.html">Öğdülmiş H... &#62;</a>
</div>

</div><!--sitenav end-->
<main><div class="content">

<h2>Öğdülmiş Hükümdara İçkici-Başının Nasıl Olması Gerektiğini Söyler</h2>

<ol>
<li><code>
Öğdülmiş İligke İdişçi Başı Negü Teg Kerekin Ayur</code><br>
Öğdülmiş Hükümdara İçkici-Başının Nasıl Olması Gerektiğini Söyler
</li>
<li><code>
Yanut berdi ögdülmiş aydı elig, muñar ma idi ked yetürsü bilig</code><br>
Öğdülmiş cevap verdi ve: — Hükümdar bu hususu da çok iyi düşünmelidir — dedi —
</li>
<li><code>
Öz igdiş kerek ked sınamış yılın, köñül basmış erse könitmiş yolın</code><br>
Öz kardeşlerinden veya uzun yıllar iyice tecrübe edilmiş, nefsine hâkim ve doğru yolda yürüyen biri olmalıdır.
</li>
<li><code>
Bütün çın bağırsak közi köñli tok, köni bolsa kılkı mesel atğu ok</code><br>
Güvenilir, doğru, sâdık, gözü ve gönülü tok, tabiatı da atılan ok gibi doğru olmalıdır.
</li>
<li><code>
Anın ötrü bolsa idiş tutğuçı, yarağay bu işke yetilgey küçi</code><br>
Bu işe içkiyi iyi muhafaza eden ve bunu hazırlamağa muktedir böyle biri münâsip olur.
</li>
<li><code>
Kamuğ törlüg otlar idişçi tutar, güvâriş ya macûn ya çurnı katar</code><br>
Içkici-başı her türlü otları hazır bulundurur, hazım, kuvvet veya müshil ilâcı, hazırlar.
</li>
<li><code>
Telim törlüg otlar anıñda bolur, yegü yalğağu ot ya içgü kolur</code><br>
Onun elinde yenilen, yalanan veya içilen, arzu edilen her türlü ilâç bulunur.
</li>
<li><code>
Kuruğ öl yemiş tut ya içgü süçig, anıñdın bolur bu boğuzka keçig</code><br>
Kuru veya yaş meyva yahut içki ve şarap, bunlar boğaza hep onun elinden girer.
</li>
<li><code>
Boğuzdın bolur barça begke hatar, boğuz tatğı aşçı idişçi tutar</code><br>
Bey için her türlü tehlike boğazdan gelir, boğazın tadı aşçı ve içkicinın elindedir.
</li>
<li><code>
Bu aşçı idişçi bütün bolmasa, idi sarp bolur begke içse yese</code><br>
Aşçı ve içkici itimat edilir kimseler olmazsa, beyin emniyetle yiyip içmesi çok güç olur.
</li>
<li><code>
Negü ter eşit ay biliglig bügü, boğuz ked küdezgü aş akru yegü</code><br>
Bilgili ve hakîm insan ne der, dinle, boğaza çok dikkat etmeli ve yavaş-yavaş yemelidir.
</li>
<li><code>
Boğuzuğ küdezse başıña asığ, aşığ az yese bu ağızka tatığ</code><br>
Boğazı gözetmek, baş için faydalıdır, az yemek, ağıza tatlı gelir.
</li>
<li><code>
Üküş kördüm erni yava kıldı baş, küdezmedi boğuzın kovı kıldı yaş</code><br>
Çok insan gördüm, boğazını gözetmediğinden, beyhude yere başına kıydı ve hayatını heder etti.
</li>
<li><code>
Boğuzdın kirür ig kişike kemi, boğuzdın bolur hem añar ot emi</code><br>
Hastalık ve rahatsızlık insana boğazdan gelir, tedavi ve ilâç da boğazdan olur.
</li>
<li><code>
Ukuşluğ kerek hem bilig ked bilir, ukuşluğ kişidin kişilik kelir</code><br>
O akıllı ve çok bilgili olmalıdır, akıllı insandan insanlık gelir.
</li>
<li><code>
İsizke katılmaz ukuşluğ kişi, bütün çın bolur bu biliglig işi</code><br>
Akıllı insan kötüye karışmaz, bilgili insan da doğru ve dürüst hareket eder.
</li>
<li><code>
Köni ermese küygey erdi ulun, köni turmasa kör bolur er bulun</code><br>
Ok düz olmasa idi, doğru gitmezdi, insan doğru hareket etmezse, başkalarının esîri olur.
</li>
<li><code>
Köni bol sen iş kıl ay ersig begim, könilikte taştın yok ermiş yegim</code><br>
Ey kahraman beyim, sen doğruluk ile çalış, bence doğruluktan daha iyi bir şey yoktur.
</li>
<li><code>
İdişçi başı ked koyuğ er kerek, köni tutsa ötrü köñül ög yürek</code><br>
îçkici-başılık için çok titiz insan lâzımdır, o gönlünü, aklını ve yüreğini doğru tutmalıdır.
</li>
<li><code>
Könilik öze işlese iş bütün, yakurmasa özke yarağsız otun</code><br>
Bütün işleri doğruluk ile yapmalı, uygunsuz ve küstah kimseleri kendisine yaklaştırmamalıdır.
</li>
<li><code>
Öz elgi bile katsa içgü körüp, özi beklese kodsa tamğa urup</code><br>
İçkiyi bizzat kendi eli ile karıştırmalı, kendisi mühürleyerek, muhafaza altına almalıdır.
</li>
<li><code>
Yegü içgü katmış kamuğ otlarığ, öz elgi bile katsa tutsa arığ</code><br>
Yemek ve içkiye karıştırılan bütün otları kendi eli ile katmalı ve bunların temizliğine dikkat etmelidir.
</li>
<li><code>
Kuruğ öl yemiş ya cülengbin cülâb, özi katğu tutğu bu barça şerâb</code><br>
Kuru, yaş meyva veya gül-balı, gül-şurûbu, bütün bu içkileri kendisi yapmalı ve muhafaza etmelidir.
</li>
<li><code>
Açınu süçinü bağırsaklıkın, idişin küdezse ötese hakın</code><br>
Şefkat, sevgi ve sadâkatle beyin içkisini gözeterek, onun hakkını ödemelidir.
</li>
<li><code>
Kirür otrü emgek begi tapğıña, ol emgek tusulur kulı asğıña</code><br>
Böylece beyinin hizmetine onun emeği geçer ve bu emek kulun faydasını te'min eder.
</li>
<li><code>
Kayu neñke kirse kişi emgeki, uş ol neñde boldı cânınıñ köki</code><br>
İnsanın hangi şeye emeği geçerse, onun canı o şeye bağlanmış olur.
</li>
<li><code>
Muñar meñzetü sözledi söz silig, siligler sözi körse barça bilig</code><br>
İyi tabiatlı insan buna benzer bir söz söylemiştir, böyle insanların sözü, dikkat edersen, hep bilgidir.
</li>
<li><code>
Kayu neñke kirse kişi emgeki, sevüg boldı ol neñ sevüg cân köki</code><br>
İnsanın hangi şeye emeği geçerse, o şey sevgili can kökü gibi sevilir.
</li>
<li><code>
Kişi emgek ıdsa tiriglik ıdıp, anı sevgü yüdgü yüdürse yüki</code><br>
İnsanın ömür boyunca emek verdiğini sevmeli ve yüklenince de onun külfetine katlanmalıdır.
</li>
<li><code>
Bu yañlığ bulunsa idişçi başı, añar berse bolğay idişçi işi</code><br>
Böyle bir içkici-başı bulunursa, içki işi ona verilebilir.
</li>
<li><code>
Bu işke munı teg silig er kerek, munıñ tapğı körki yarutsa yürek</code><br>
Hizmetinin iyiliği ile içten memnun kalmak için, bu işe böyle temiz tabiatlı bir insan lâzımdır.
</li>
<li><code>
Munıñda basakı bu boşğutları, sakalsız kerek barça körki yarı</code><br>
İçkici-başının sakileri de hep genç ve güzel yüzlü olmalıdırlar.
</li>
<li><code>
Yalıñ yüzlüg oğlan tolun teg yüzi, bodı tal kara saç bediz teg özi</code><br>
Yüzünde henüz tüy belirmemiş bu oğlanların yüzü dolun ay, boyu fidan, saçı kara ve görünüşleri tasvir gibi güzel olmalıdır.
</li>
<li><code>
Beli bolsa yılmık yana yarnı keñ, ürüñ bolsa kırtış kızıl kızğu eñ</code><br>
Belleri ince, omuzları geniş, teni beyaz ve yanakları al-kırmızı olmalıdır.
</li>
<li><code>
Yaşıl kök sarığ al ağı ton kedip, aşağu kötürse yaraşur yorıp</code><br>
Onların yeşil, mavi, san ve pembe ipek elbiseler giyip dolaşmaları ve yemek taşımaları hoş olur.
</li>
<li><code>
Sakalsız kerek bu idişçi arığ, küdezilse içgüde kıl tü yamığ</code><br>
İçkinin kıl, tüy ve çer-çöpten korunması için, içkici sakalsız ve temiz bir insan olmalıdır.
</li>
<li><code>
İdişte tü bolsa yarağsız bolur, tü aş suvka tüşse tatığsız bolur</code><br>
İçkide kıl bulunursa, yakışık almaz, kılın yemeğe ve içkiye düşmesi tatsız bir şeydir.
</li>
<li><code>
Munın aydı bolğay bilig bergüçi, sakalsız kerek tep idiş tutğuçı</code><br>
Bilgi veren bundan dolayı — "Kadeh sunanlar sakalsız olmalıdır" — demiş olacaktır.
</li>
<li><code>
İdişçi arığ bolsa körklüg yüzi, anıñdın siñer içse içgü kozı</code><br>
Kadehçi temiz ve güzel yüzlü olursa, içilen içki iştiha ile içilir ve insanın içine siner.
</li>
<li><code>
Negü tutsa körklüg kişi kılkı uz, yaraşur alır kör bu cân ülgi köz</code><br>
Güzel yüzlü, tavır ve hareketi zarif olan kimse ne sunsa, yakışır, bak, göz ondan canın hissesini alır.
</li>
<li><code>
Negü ter eşitgil bu beyt ayğuçı, eşitgil munı sen ayâ bilgüçi</code><br>
Şu beyti söyleyen ne der, dinle, ey bilen insan, bunu sen dinle.
</li>
<li><code>
Yüzi körki körglüg kerek kılkı uz, negü tutsa andın tamar barça tuz</code><br>
Yüzü-gözü güzel, tavır ve hareketi zarif olmalıdır, o ne sunarsa sunsun, zevkle içilir.
</li>
<li><code>
Karın açmış erke yüzi körse aş, usup susamış ka körüp kanğusuz</code><br>
Karnı acıkmış insana onun yüzünü görmek bir yemektir, susamış insan için, o bakıp kanılmaz bir içkidir.
</li>
<li><code>
İdişçi başı kör uş andağ kerek, idiş tutğuçılar bu mundağ kerek</code><br>
İçkıci-başı işte böyle, sâkîler de öyle olmalıdır.
</li>
<li><code>
İnansa añar ötrü begler bütüp, yakın tutsa bolğay bütün çın tutup</code><br>
Beyler onlara itimât ederek, inanır ve doğru-dürüst insan olarak, onları kendilerine yakın tutabilirler.
</li>
<li><code>
Ay elig kaç işke er üdrüm tile, bağırsak közi tok uvutı bile</code><br>
Ey hükümdar, şu bir kaç işe sâdık, gözü tok ve haya sahibi, seçkin insanlar ara.
</li>
<li><code>
Birisi yalavaç bitigçi biri, takı bir idişçi kör aşçı biri</code><br>
Bunlardan biri — elçi, biri — kâtip, biri — içkici-başı ve biri de — aşçı-başıdır.
</li>
<li><code>
Bularığ idi ked talula birin, kalı tuşsa teñsiz ökünme yarın</code><br>
Bunların her birini çok iyi seç, eğer uygunsuz kimseler seçilirse, sonra peşiman olma.
</li>
<li><code>
Yalavaç bitigçi kalı bolsa yig, anıñ yası elke tokır ay tetig</code><br>
Eğer elçi ile kâtip olgun kimseler olmazsa, ey zeki insan, bunun zararı memlekete dokunur.
</li>
<li><code>
İdişçi ya aşçı yeg erse kalı, anıñ yası cân kör tiriglik ulı</code><br>
Eğer içkici ve aşçı-başılar çiğ olurlarsa, bunların zararı hayatın esası olan cana dokunur.
</li>
<li><code>
Katığlan ay elig bu bir kaç kişig, talulayu üdrü tutuzğıl işig</code><br>
Ey hükümdar, gayret et, bu birkaç insanı iyi seç, sonra işleri onların ellerine bırak.
</li>
<li><code>
Yana aydı ögdülmiş elig kutı, bedük boldı begler işi teg atı</code><br>
Öğdülmiş devamla : — Ey devletli hükümdar, beylerin işi gibi, adı da büyük olur — dedi —
</li>
<li><code>
Bedük işte teñsiz baş ağrığ bolur, baş ağrığ kötürmese beglik kalur</code><br>
Büyük işin her türlü derdi olur, bu derdler ortadan kaldırılmazsa, beylik ortadan kalkar.
</li>
<li><code>
Negü ter eşitgil keñeşçi öge, keñeşte töker begke yünçü üke</code><br>
Dinle, istişarede beyin önüne yığınla inci döken has-müşâvir ne der.
</li>
<li><code>
Ayâ beg erej kolma emgek kötür, erej birle emgek adakşu yatur</code><br>
Ey beyim, rahat arama, zahmeti ortadan kaldır, rahat ile zahmet bir arada bulunur.
</li>
<li><code>
Beg emgep el itse bodun şük bayur, bayusa bodun beg tileki bolur</code><br>
Bey zahmet çekip, memleketi tanzim ederse, halk kendi-kendine zenginleşir, halk zenginleşirse, beyin her arzusu yerine gelir.
</li>
<li><code>
Sevinme ked artuk erejlig kişi, bolur âhır emgek erejke tuşı</code><br>
Ey huzur içinde yaşayan bey, buna fazla sevinme, sonunda huzuru zahmet takip eder.
</li>
<li><code>
Neçe me bu aşçı idişçi saña, bütün erse artuk ay ersig toña</code><br>
Ey cesur kahraman, aşçı ve içkici-başılar sana ne kadar çok itimat telkin ederlerse-etsinler,
</li>
<li><code>
Olarda bağırsak özüñe özüñ, adın bolmağay sen uzatma sözüg</code><br>
Seni onlardan daha çok esirgeyecek olan yine kendinsin, sözün kısası, bu başka bir kimse olamaz.
</li>
<li><code>
Negü ter eşitgil öge buyrukı, unıtma munı sen biti hem okı</code><br>
Has-müşâvir ne tavsiye eder, dinle, bunu unutma, yaz ve dâima oku.
</li>
<li><code>
Sevüg cân özele iminde imin, kolup bulmadım men özümde öñin</code><br>
Aradım, aziz can için kendimden daha emin başka bir kimse bulamadım.
</li>
<li><code>
Katığlan küdezgil katığ tut anı, kalı bardı erse tileme emin</code><br>
Gayret et, gözet, onu sağlam tut, eğer giderse, ona çâre bulunmaz.
</li>
<li><code>
Ayıtmış nı aydım ay elig kutı, negü teg kerekin emi hem otı</code><br>
Ey devletli hükümdar sorulanlara cevap verdim, onun nasıl olması lâzım geldiğini, çâre ve tedbirini bildirdim.
</li>
<li><code>
Bu yañlığ kişi birle begler bedür, yağı boynı yençer kü çavın ıdur</code><br>
Beyler böyle insanlar ile yükselir, düşmanın boynunu ezer, kendilerinin nâm ve şöhretini yayarlar.
</li>
<li><code>
Munu sözledim men saña belgülüg, takı bir sözüm bar adın ülgülüg</code><br>
İşte sana açıkça söyledim, fakat üzerinde durulacak başka bir sözüm daha var.
</li>
<li><code>
Elig tıñlar erse anı sözleyin, yok erse bu sözni özüm kizleyin</code><br>
Hükümdar dinlemek lutfunda bulunursa, onu da söyleyeyim, eğer münâsip görmezse, sözüm bana kalsın.
<br><br>
<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E SUÂLİ
</li>
<li><code>
Yanut berdi elig ayur ay bügü. negü ol maña ay sözüg sözlegü</code><br>
Hükümdar cevap verdi ve : —Ey hakim, diyeceğin nedir, bana söyle —dedi— .
</li>
<li><code>
Seniñdin eşitgü kerek barça söz, biligke teriz sen ukuşka ögüz</code><br>
Senden her sözü dinlemek icap eder, sen bilgi denizi ve akıl deryâsısı.
<br><br>
<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı elig, eligdin tegir elke törlüg bilig</code><br>
Öğdülmiş cevap verdi ve : — Ey hükümdar, memlekete her türlü bilgi hükümdardan gelir — dedi—
</li>
<li><code>
Eligke ötündüm tapuğçı yolı, negü teg tapınğu begiñe kulı</code><br>
Hizmetkârların yolunu ve kulun beyine nasıl hizmet etmesi lâzım geldiğini hükümdara arzettim.
</li>
<li><code>
Yeme bilgü begler tapuğçı kulın, negü teg açınğu tapınsa yılın</code><br>
Beyler de hizmetkâr kullarına ve yıllarca hizmet edenlere nasıl ihsanda bulunmak lâzım geldiğini bilmelidirler.
</li>
<li><code>
Neçe beg hakı erse kullar öze, yeme kul hakı yokmu begler öze</code><br>
Kullar üzerinde beyin o kadar hakkı var da, beyler üzerinde kulların hakkı yokmudur.
</li>
<li><code>
Kalı beg hakın körse kullar turup, kerek kul hakın körse tapğın körüp</code><br>
Eğer kullar beyin karşısında hizmet ile, onun hakkını yerıne getirirlerse beyin de, hizmetlerine göre, kullarının hakknı vermesi lâzımdır.
</li>
<li><code>
Tapuğçı tapuğ kılsa dünyâ üçün, kalı bulmasa dünyâ emger küçün</code><br>
Hizmetkâr dünyalığı için hizmet eder, eğer, dünyalığını bulamazsa, gadre uğramış olur.
<br><br>
<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>
<li><code>
Elig aydı keldür maña ay aça, negü ol tapuğçı hakı ay seçe</code><br>
Hükümdar : — Haydi, bana açık söyle ve bir-bir anlat, hizmetkâr hakkı ne demektir — dedi.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
