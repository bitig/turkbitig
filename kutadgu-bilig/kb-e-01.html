<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/gray.css"/>
<link href="/image/favicon.ico" rel="shortcut icon" type="image/png">

<title> Gençliğine Acıyarak, İhtiyarlığını Söyler</title>

</head>
<body>

<div class="sitenav">
<span class="menu"><a class="menulink" href="/icerik.html">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<img class="clear-content" src="/image/spacer.png">

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-85.html">&#60; Hükümdarın...</a> | <a href="kb-e-02.html">Zamanın Bo... &#62;</a>
</div>

<main><div class="content">

<h2> Gençliğine Acıyarak, İhtiyarlığını Söyler</h2>

<ol>
<li><code>
Yegitlikke Açıp Avuçğalıkın Ayur</code><br>
Gençliğine Acıyarak, İhtiyarlığını Söyler
</li>
<li><code>
Yorığlı bulıt teg yegitlikni ıdtım, tüpi yel keçer teg tiriglik tükettim</code><br>
Gençliğimi, geçen bulut gibi, geçirdim, ömrümü fırtına sür'ati ile tükettim.
</li>
<li><code>
İsizim yegitlik isizim yegitlik, tuta bilmedim men seni terk kaçıttım</code><br>
Yazık gençliğime, gençliğime yazık, ben seni tutmasını bilmedim, çok çabuk elden kaçırdım.
</li>
<li><code>
Yana kelgil emdi yegitlik maña sen, ayada tutayın ağı çuz töşettim</code><br>
Ey gençlik, sen bana şimdi tekrar gel, ben seni el üstünde tutayım, bak, senin için ipekliler ve sırmalar döşettim.
</li>
<li><code>
İsiz bu yegitlik kanı kança bardı, tilep bulmadım men neçe me tilettim</code><br>
Yazık bu gençliğe, hanı, nereye gitti, ne kadar arayıp, arattımsa da bulamadım.
</li>
<li><code>
Tiriglikke tatğı süçig cân sevinçi, yegitlik teg edgü yok ermiş ayıttım</code><br>
Sordum, gençlik kadar hayata zevk veren ve tatlı canı mes'ûd eden iyi bir şey yokmuş.
</li>
<li><code>
Kiçiglik tatığı yegitlik ereji, yitürdüm men emdi tutarda kürettim</code><br>
Ben şimdi gençlik zevkini ve yiğitlik huzurunu kaybettim, elimde tutarken, kaçırıverdım.
</li>
<li><code>
Karılıkta kor yok köni turdum erse, yavalıkka isiz tiriglikni ıdtım</code><br>
Eğer doğru bir hayat yaşamış olsa idim, ihtiyarlığın da zararı yoktu, fakat ne yazık ki, onu boş yere sarfettim.
</li>
<li><code>
Esirkep açır-men saña ay yegitlik, kamuğ körkümi sen yırattıñ yırattım</code><br>
Ey gençlik, esef ederek sana kızıyorum, bütün güzelliğimi sen uzaklaştırdın, ben uzaklaştım.
</li>
<li><code>
Temâm erğuvân teg kızıl meñzim erdi, bu kün zaferân urğın eñde tarıttım</code><br>
Benzim kırmızı, tam bir erguvan gibi idi, bugün yüzüme safran tohumu ektim.
</li>
<li><code>
Yıparsığ kara başka kâfûr eşüdüm, tolun teg tolu yüz kayuka ilettim</code><br>
Misk gibi kara başıma kâfur örttüm, dolun ay gibi dolgun yüzü nereye götürdüm.
</li>
<li><code>
Yaruk yaz teg erdim tümen tü çeçeklig, hazanmu tüşüttüm kamuğnı kurıttım</code><br>
Rengârenk çiçekler ile dolu, parlak bahar gibi idim, hazânamı uğrattım, hepsini kuruttum.
</li>
<li><code>
Kadıñ teg bodum erdi ok teg köni tüz, ya teg egri boldı egildim tüñittim</code><br>
Kayın gibi vücûdum ok gibi düz ve dik idi, şimdi yay gibi eğri oldu, eğdim, eğildim.
</li>
<li><code>
Yava kıldım isiz tiriglik avınçın, ökünç birle közde kanın yaş akıttım</code><br>
Yazık, hayan boş yere israf ettim, peşimanlıkla gözden kanlı yaşlar akıttım.
</li>
<li><code>
Kiçiglik keçürdüm yegitlik yitürdüm, künüm çalpaladım özümni çökittim</code><br>
Çocukluğu geçırdı-m, gençliği kaybettim, günümü kararttım, kendimi çökerttim.
</li>
<li><code>
Yemek içmek erse yidim içtim ud teg, tilek sürmek erse tümen toğ tozıttım</code><br>
Yerken, içerken, öküz gibi yedim, içtim, hevâ ve heves peşinde koşarken, tozu dumana kattım.
</li>
<li><code>
Neçe kuşka avka avındım sevindim, uçar kuş teg arkun ağımdaı kürettim</code><br>
Nice kuş ve geyik avı ile avundum, sevindim, uçan kuş gibi, cins atları ağımdan kaçırdım.
</li>
<li><code>
Adaş koldaşımka sevüg cân teg erdim, yağım boldı erse tosun teg suçıttım</code><br>
Kardeş ve arkadaşlar için sevgili can gibi idim, düşmanımı ise, haşarı tay gibi sıçrattım.
</li>
<li><code>
Sere söktüm emdi neçe yalñukuğ men, yazuksuzka yarlığ elig til uzattım</code><br>
Ben imdi nice insanlara kızdım, söğdüm, günahsız ve yoksullara el kaldırdım, dil uzattım.
</li>
<li><code>
Kögüz kerdim ança yağı sançmış er teg, küvez teg kür erip kaya te kadıttım</code><br>
Düşmanına galip gelen insan gibi, öylesine göğüs kabarttım, mağrur insan gibi, kabadayı olup, kaya gibi karşılarına dikildim.
</li>
<li><code>
İçip yatmış er teg udıp odlu keldim, özüm yolda azmış bayatka uyadtım</code><br>
İçip yatmış olan adam gibi, uyuyup uyanınca, yoldan çıkmış olduğumun farkına vardım, Tanrıdan utandım.
</li>
<li><code>
Bayat tapğı kaldı kişi tapğı kıldım, ajun tegre yügrü özümni kürettim</code><br>
İnsanlara hizmet ettim, Tanrı ibâdeti kaldı, dünya etrafında koşarak, yolumu azıttım.
</li>
<li><code>
Tilek ârzû birle yügürdüm neçe men, kuturmış böri teg ajunnı ulıttım</code><br>
Ben nice dilek ve arzu arkasından koştum, kudurmuş kurt gibi, dünyayı inlettim.
</li>
<li><code>
Kişig tuttum aldım küçün yarmakın men, kimig serdim irdim kimi me açıttım</code><br>
Ben insanları tutup, zorla paralarını aldım, kimine çıkıştım, kimini yerdim, kiminin de canını yaktım.
</li>
<li><code>
Maña rabbım aysa nelük kıldıñ andağ, negü tıldağım bar uvutka tuşıktım</code><br>
Rabbim bana: — Nasıl böyle yaptın?—diye sorarsa, ne mârzeretim var, çok utanılacak hâle düştüm.
</li>
<li><code>
Kayu telve kılkı bolur munda tetrü, keçer künke avnıp tiriglikni ıdtım</code><br>
Hangi deli bundan daha ters hareket edebilir, geçici olan günler ile avunarak, hayatı boşuna harcadım.
</li>
<li><code>
Sevinç keçti emgek yeme keçgey erdi, yava boldı kün ay ökünçke basıktım</code><br>
Huzur geçti, zahmet de geçecek idi, gün ve aylar boşuna heder oldu, peşimanlığa düştüm.
</li>
<li><code>
Tutayın ya kisrâ ya kaysarça boldum, ya şeddâd u âd teg takı uçmak ittim</code><br>
Farzedelim ki, ben kisrâ veya kayser oldum ya Şeddâd ve Âd gibi, bir de cennet yaptırdım.
</li>
<li><code>
Ajun bütrü tuttum sikender tutarça, tükel nûh yaşın men yaşadım yaşattım</code><br>
iskender gibi, bütün dünyayı elimde tuttum, tam Nûh'un yaşını yaşadım ve yaşattım.
</li>
<li><code>
Özüm haydar erse yaşın teg kılıçlığ, ya rüstemleyü men ajunda çavıktım</code><br>
Yıldırım kılıçlı Haydar veya Rüstem gibi, dünyada meşhur oldum.
</li>
<li><code>
Ya isâ bolup kökke ağdım takı men, ya nûşin-revân teg törü tüz yorıttım</code><br>
Isa gibi, ben göğe çıktım veya Nûşirevan gibi, memleketi adaletle idare ettim.
</li>
<li><code>
Ya kençim tükel boldı kârûn neñi teg, ya ashab-ı res teg temür kend tokıttım</code><br>
Yahut hazînem, Karun'unki gibi, doldu-taştı veya Eshâb-i Res gibi, demirden kale yaptırdım.
</li>
<li><code>
Negü asğı âhır yanış yerke boldı, turu kaldı dünyâ iki böz ilettim</code><br>
Fakat bunların faydası ne, sonu toprağa dönüş oldu, dünya geride kaldı, beraberimde ancak iki bez götürdüm.
</li>
<li><code>
Yalıñ keldim erdi yalıñ kirgü yerke, nelük dünyâka özni munça isittim</code><br>
Çıplak gelmiş idim, toprağa yine çıplak gireceğim, neden kendimi dünyaya bu kadar bağladım.
</li>
<li><code>
Keçer dünyâ keçti tüpi yel keçer, teg keçer dünyâka öz osalın basıttım</code><br>
Bu fâni dünya, tipi gibi, esti-savurdu ve geçti, gaflette bu fâni dünyanın baskısı altında kaldım.
</li>
<li><code>
Tiriglikke asğı kanı edgü kılkım, tegitlikte tarlağ kayu yerke ektim</code><br>
Hayatta ne gibi bir iyilik yaptım, hayatta iken ektiğim tarla nerede.
</li>
<li><code>
Negü ektim erse anı orğu âhır, negü ordum erse anın öz süçittim</code><br>
Ne ektim ise, sonunda onu biçtim, ne biçtim ise, ondan zevk aldım.
</li>
<li><code>
Yegitlikni ıdtım karılıkka tegdim, yana yanğıl emdi negü söz tağıttım</code><br>
Gençliğimi elden çıkardım, ihtiyarlığa geldim, sadede gelelim, sözü niye dağıttım.
</li>
<li><code>
Uzun tünle yatma idike tapın sen, odun yığla tınma yazukka basıttım</code><br>
Uzun geceleri yatıp-uyumakla geçirme, Tanrıya ibâdet kıl, uyanık ol, durmadan ağla, günahlarımın yükü altına girdim.
</li>
<li><code>
Yılan kurt koñuz yemi öz igdileyü, bu nimet bile men negüke igidtim</code><br>
Yılan, haşerat ve böceklerin yemi olan bu vücûdu ben neden nîmet içinde besleyerek, yetiştirdim.
</li>
<li><code>
Ayâ usrık öz sen odun yığla tınma, bayatka tapuğ kıl yok erse yokadtım</code><br>
Ey uyuklayan vücût, uyan, ağla durma, Tanrıya ibâdet kıl, yoksa, ben mahvoldum.
</li>
<li><code>
Karılık kavurdı yegitlik yıradı, tatığ bardı barğu udu yol könittim</code><br>
ihtiyarlık yakaladı, gençlik uzaklaştı, hayatın tadı kalmadı, artık gidilecek doğru yolu buldum.
</li>
<li><code>
İdi keçki dünyâ üküş ardı halkığ, kayusında men-men ne munça sevittim</code><br>
Çok eski olan bu dünya bir çok halkları aldatmıştır, ben hangisindenim, neden bu kadar onu kendime sevdirdim.
</li>
<li><code>
Ya rab odguru ber meni ay idim sen, süre ıdmağıl men köñülni arıttım</code><br>
Ey rabbım, beni uyandır, sen rabbimsın, beni kovma, ben gönlümü temizledim.
</li>
<li><code>
Sen ök sen yazuk yarlıkağlı idim bir, suyurka meni sen yazukum unıttım</code><br>
Günahlarımı bağışlayan sen bir rabbimsin, sen beni affet, günahlarımın sayısını ben bile unuttum.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/isimler/">isimler</a> | <a href="/icerik.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
