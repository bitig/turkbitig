<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Hükümdar Kün-Toğdı'nın Odgurmış'a Mektup Yazıp Gönderdiğini Söyler</title>

</head>
<body><script src="/js/theme.js"></script>

<div class="header">
	<a href="/"><img class="logo" alt="Türk Bitig" src="/image/logo.png"></a> 
	<a class="xlink" href="/icerik.html"><button class="xlinkb">&#9776;</button></a> 
</div>

<div class="sitenav">
<div class="tabs">
<a class="parent" href="./">Kutadgu Bilig</a>
</div><!--tabs end-->
<div id="prevnext"><a href="kb-38.html">&#60; Öğdülmiş H...</a> | <a href="kb-40.html">Öğdülmiş i... &#62;</a>
</div>

</div><!--sitenav end-->
<main><div class="content">

<h1>Hükümdar Kün-Toğdı'nın Odgurmış'a Mektup Yazıp Gönderdiğini Söyler</h1>

<ol>
<li><code>
Küntoğdı İlig Odgurmışka Bitig Bitip Idmışın Ayur</code><br>
Hükümdar Kün-Toğdı'nın Odgurmış'a Mektup Yazıp Gönderdiğini Söyler
</li>
<li><code>
Devât koldı kâğıd bitidi bitig, bitig birle itti işiñe itig</code><br>
Hükümdar hokka ve kâğıt istedi, mektup yazdı, mektup ile işini düzene koydu.
</li>
<li><code>
Bayat atı birle sözüg başladı, törütgen igidgen keçürgen tedi</code><br>
Tanrı adı ile başladı: — Yaratan, besleyen ve göçüren odur— dedi.
</li>
<li><code>
Ayur-men bitidim bayatım atı, bu at ol kamuğ törlüg igke otı</code><br>
Sonra devam etti : — Tanrının adını yazdım, bu ad her türlü derde devadır.
</li>
<li><code>
Üküş ögdi artuk telim miñ senâ, kılur-men bayatka añar yok fenâ</code><br>
Tanrıya pek çok hamd ve binlerce sena ederim, onun için fânilik yoktur.
</li>
<li><code>
Tiledi törütti kamuğ teprerig, tirilgü berür yem tutar ol tirig</code><br>
Bütün hareket edenleri o diledi ve yarattı, onlara rızık ve hayat veren odur.
</li>
<li><code>
Uğan ol köni çın törü bergüçi, törümiş kamuğ halkka yetrür küçi</code><br>
Kadirdir, âdildir, hak kanunları koyan odur, yarattığı bütün mahlûklara gücü yeter.
</li>
<li><code>
Yaşıl kök yarattı yaruttı kün ay, kara tün yaruk kün sakışlığ yıl ay</code><br>
Mavi göğü yarattı, güneş ve ayı aydınlattı, karanlık gece ve aydın gün yıl ve ay hesabını bulmak içindir.
</li>
<li><code>
Törütti bu evren tuçı evrülür, bayat hükmi takdir bile tezginür</code><br>
Bu feleği yarattı, durmadan döner, Tanrının hükmü ve takdiri ile hareket eder.
</li>
<li><code>
Törütmezde aşnu yorıttı kazâ, kazâka tapı bol boyun eg uda</code><br>
Yaratmadan önce, kaza tâyin etti, kazaya razı ol, boyun eğ ve ona uy.
</li>
<li><code>
Negü kolsa kıldı ne kolsa kılur, negü aysa boldı ne aysa bolur</code><br>
Ne istedi ise, yaptı ve ne isterse, yapar, ne dedi ise, oldu ve ne derse, olur.
</li>
<li><code>
İligdin selâm köñül aytu bitig, bitidim esenlik öze ay tetig</code><br>
Bu hükümdardan selâm ve hatır sorma mektubudur, ey zeki insan, bunu sana sağlık dileği ile yazdım.
</li>
<li><code>
Esen barmu erki et öz inçlikin, negü teg yüder erki üdlek yükin</code><br>
Vücûdun sağ ve sıhhattemidir, devran yükünü acaba nasıl yükleniyor.
</li>
<li><code>
Eşittim seniñ edgü kılkıñ yañıñ, bu üdte yok ol tep saña tuş teñiñ</code><br>
Senin iyi tavır ve hareketini duydum, bu devirde sana denk ve eş bulunmadığını işittim.
</li>
<li><code>
Bayat kılmış emdi saña edgülük, bilig bermiş erdem ukuş ög ülüg</code><br>
Tanrı sana şimdi lütfetmiş, bilgi vermiş, fazilet, akıl ve anlayış nasip etmiştir.
</li>
<li><code>
Bu yañlığ kılınçıñ eşitti özüm, sini ârzûladı ay körklüg yüzüm</code><br>
Senin böyle olduğunu işittim, ey güzel yüzlüm, gönülüm seni arzuladı.
</li>
<li><code>
Kadaşıñnı ıdtım bu ögdülmişig, sözümni tegürgey ukup bilmişig</code><br>
Akrabanı, Öğdülmiş'i gönderdim, sözümü ve anlayıp, bildiklerini sana eriştirecektir.
</li>
<li><code>
Yakın ka kadaştın yitürmiş sen öz, uluş kend bodundın evürmiş sen yüz</code><br>
Sen yakın akraba ve kardeşlerden uzaklaşmışsın, köy, kasaba ve şehir halkından yüz çevirmişsin.
</li>
<li><code>
Turup tağka kirmiş özüñ yalñuzun, tapuğ kılğuka bu tapuğ ked uzun</code><br>
İbâdet etmek için, kalkıp, tek başına dağa çıkmışsın, fakat bu ibâdet çok uzun sürmüş.
</li>
<li><code>
Negü kıldı erdi kadaşlar saña, nelük yüz evürdüñ aça ay maña</code><br>
Akrabaların sana ne yaptı, niçin onlardan yüz çevirdin, bunu bana izah et.
</li>
<li><code>
Kalı tegdi erse saña küç basınç, berü kel maña ay bu kadğu sakınç</code><br>
Eğer zulüm görmüş isen, bana gel, bu dert ve endişeni bana anlat.
</li>
<li><code>
Saña men bereyin törü küç bile, bu yerde tirilgil sevinçin küle</code><br>
Ben kudretimle senin hakkını te'min edeyim, neş'e ve sevinç içinde burada yaşa.
</li>
<li><code>
Kadaştın kadaşka asığlar bolur, asığ birle yalñuk tatığlar bulur</code><br>
Akraba akrabadan istifâde eder, insan bu suretle zevka kavuşur.
</li>
<li><code>
Barışğu kerek ka kadaşlar bile, katılğu kerek iş adaşlar bile</code><br>
Akraba ve kardeşler ile barışmak, eş ve dostlar ile kaynaşmak lâzımdır.
</li>
<li><code>
Kayuda yaraşıklık erse yakın, ol işte bolur asğı köñlün bakın</code><br>
Nerede yakınlık ve uygunluk varsa, o işte fayda vardır, bunu iyice düşün.
</li>
<li><code>
Negü ter eşitgil bu şir ayğuçı, ikigü yaraşsa asığ yer tuçı</code><br>
Şâir ne der, dinle, iki insan birbirine uygun düşerse, bu dâima onların faydalarına olur.
</li>
<li><code>
Yağız yer yaşıl suv yaraştı bile, ara miñ çeçekler yazıldı küle</code><br>
Kara toprak, mavi su birbiri ile uyuştu, ortada binlerce çiçek gülerek, açıldı.
</li>
<li><code>
Yaraşık yorısa kadaş ya adaş, olardın bolur kap kadaşka bile</code><br>
Akraba veya arkadaşlar birbirlerine uygun hareket ederlerse, bunlardan yeni akraba ve ahbaplıklar meydana gelir.
</li>
<li><code>
Kalı bardıñ erse tapuğ kılğalı, tapuğ kendte kılğıl bu ol din yolı</code><br>
Eğer ibâdet etmek için oraya gittin ise, ibâdeti şehirde kıl, din yolu budur.
</li>
<li><code>
Uluş kendte tâat telim bar ıduk, uş ol yerde yetrü körü barsa yok</code><br>
iyice düşünürsen, Allanın büyük emirlerini yerine getirmek fırsatı, oraya nisbetle, burada daha çoktur.
</li>
<li><code>
Bilig ögren aşnu tapuğka üküş, biligsiz tapuğ asğı bolmaz ülüş</code><br>
ibâdet etmek için, önce çok bilgi edin, bilgisiz ettiğin ibâdet fayda gelmez.
</li>
<li><code>
Kişi iki törlüg kişi atanur, biri ögretigli biri ögrenür</code><br>
iki türlü insana insan derler: biri —öğreten, biri— öğrenen.
</li>
<li><code>
İkide naru barça yılkı sanı, tilese munı tut tilese anı</code><br>
Bu ikisinden başkasını hep hayvan olarak kabul et, hangisini istersen, onu seç.
<br><br>
<code>
İlig pendi Odgurmışka</code><br>
HÜKÜMDARIN ODGURMIŞ'A NASİHATİ
</li>
<li><code>
Sen emdi kayu sen maña ay aça, ikide biri bol üçünçte kaça</code><br>
Şimdi sen hangisisin, bana açıkça söyle, ikisinden biri ol, üçüncüsünden kaçın.
</li>
<li><code>
Bilig bildiñ erse tükel ögrenip, anı işlet emdi kör emgek ıdıp</code><br>
Zahmetle öğrenerek, bütün bilgilere sahip oldun, şimdi bunları, zahmet çekmeden, işlet.
</li>
<li><code>
Kalı bilmediñ erse ögren bilig, tapuğlarka ötrü tegürgil elig</code><br>
Eğer henüz öğrenmedin ise, bilgi öğren ve ibâdetlere de ondan sonra başla.
</li>
<li><code>
Negü ter eşitgil bilig bergüçi, bilig birle tâat tapuğ kılğuçı</code><br>
Bilgi veren ve bilgi ile tâat ve ibâdet eden ne der, dinle.
</li>
<li><code>
Bilig birle yakğıl bayat tapğıña, bilig tamğa bolur tamu kapğıña</code><br>
Tanrı ibâdetine bilgi ile yaklaş, bilgi cehennem kapısını mühürler.
</li>
<li><code>
Bilig birle tâat muyanı tümen, biligsiz tapuğ kılsa bulmaz muyan</code><br>
Bilgi ile yapılan ibâdetin sevabı çoktur, bilgisiz kimse ibâdet ederse, sevap kazanamaz.
</li>
<li><code>
Biligsiz tapuğ kılmışında körü, biliglig udımış muyanı örü</code><br>
Bilgisizin ibâdet ile meşgul olmasından, bilgilinin uyumasının sevabı daha çoktur.
</li>
<li><code>
Uluş kend içinde tapuğ bar telim, uş ol yerde kılsa bulumaz yarım</code><br>
Köy ve şehir içinde yapılacak çok ibâdet vardır, orada bunun yarısı bile bulunmaz.
</li>
<li><code>
Seniñ anda tapğuñ namâz ol biri, takı biri rûza tutar sen urı</code><br>
Senin oradaki ibâdetinin biri namaz, biri de tuttuğun oruçtur, ey oğul.
</li>
<li><code>
Munıñda adın anda tâat kayu, maña körkitü ber tilin sözleyü</code><br>
Bunlardan başka orada hangi ibâdet var, söyle, göster.
</li>
<li><code>
Atandı özüñ emdi zâhid atı, bu atıñ saña boldı tâat yutı</code><br>
Sen şimdi zahit adını aldın, bu adın ibâdetin için sana büyük bir felâket oldu.
</li>
<li><code>
Muñar arsıkar erse emdi özüñ, bu tâat yava boldı kesgil sözüg</code><br>
Bununla şimdi kendini aldatıyorsun, bu ibâdet boşunadır, sözünü kes.
</li>
<li><code>
Tapuğ kılğu halktın anı kizlegü, üküş tâat erse anı azlağu</code><br>
ibâdet kılmalı, fakat onu halktan gizlemeli, ibâdet ne kadar çok olsa dahi, onu azımsamalıdır.
</li>
<li><code>
Kişi edgüsi kılsa tâat tapuğ, anı halkta kizler yapar bu kapuğ</code><br>
insanların iyisi tâat ve ibâdet ederken, onu halktan gizler ve kapısını kapatıı.
</li>
<li><code>
Negü ter eşit emdi mani bu söz, bu söz işke tutğıl ayâ edgü öz</code><br>
Şimdi bu sözün mânası nedir, dinle, ey iyi insan, bu söze göre hareket et.
</li>
<li><code>
Eren er katında özin kizledi, tapuğ kıldı yüz yıl anı azladı</code><br>
Gerçek insan başkalarının yanında kendisini gizlemiş, yüz yıl ibâdet kılmış ve bunu da azımsamıştır.
</li>
<li><code>
Tapuğ kizlegü kıl kişi körmesü, bu söz sırrım erdi özüm sözledi</code><br>
İbâdeti gizlemeli, yap, fakat insanlar görmesin, bu sözüm bir sır idi, iste şimdi açığa vurdum.
</li>
<li><code>
Berü kel uluş kendte kılğıl tapuğ, kamuğ edgülükke açılsu kapuğ</code><br>
Buraya gel, köy veya şehir içinde ibâdet et, sana her türlü iyilik kapıları açılsın.
</li>
<li><code>
Bodunka tusulğıl muñıña yara, kadaşka bağır ber yakınlık ula</code><br>
Halka faydalı ol, muhtaçlara yardım et, akrabalarına yakınlık göster, bağrını aç.
</li>
<li><code>
Telim ögsüzüg kör ya tul tulsakığ, ya közsüz ya oldrum yeme aksakığ</code><br>
Bak, burada bir çok yetim, dul, âciz, kör, kötürüm ve topallar vardır.
</li>
<li><code>
Cemâat bile kıl fariza namâz, çığaylar hacı kıl âdina namâz</code><br>
Farz namazlarını cemâat ile kıl, fakirler haccı olan cuma namazlarını edâ et.
</li>
<li><code>
Halâl dünyâ kazğan çığayka üle, kişi elgi tutğıl yanut kıl yöle</code><br>
Helâl dünyalık kazan ve fakirlere dağıt, insanlara yardımda bulun ve onlara güler yüzle muamele et.
</li>
<li><code>
Bu samış tapuğ barça tâat-turur, bu tâat bile barça râhat-turur</code><br>
Bu sayılan hizmetler birer ibâdettir, bunları yerine getiren herkes müsterih olabilir.
</li>
<li><code>
Munı barça kodtı özüñ yalñuzun, namâz rûza tuttı ay kılkı tüzün</code><br>
Bütün bunları sen terkettin, tek başına namaz kılıyor ve oruç tutuyorsun, ey asîl tabiatlı.
</li>
<li><code>
Namâz rûza barça öz asğıñ-turur, öz asğın tilegli bağırsız bolur</code><br>
Namaz ve oruç, bunlar hep kendi menfaatin içindir, hep kendi menfaatini düşünen insan hodkâm olur.
</li>
<li><code>
İdi yakşı aymış kişi üdrümi, kişike bağırsak kişi ködrümi</code><br>
insanların seçkini ve olgun olanı merhametli insan çok güzel söylemiş.
</li>
<li><code>
Kişi edgüsi bu öz asğın kodup, kişi asğı kolsa kör emgek yüdüp</code><br>
insanların iyisi — kendi menfaatini bırakıp, zahmet yüklenerek, başkalarının faydasını isteyen kimsedir.
</li>
<li><code>
Bağırsak kerek er ne bağrı süçıp, törü berse edgü isizke açıp</code><br>
İnsan merhametli olmalı ve kötülere acıyarak, onlara şefkatle iyi yolu göstermelidir.
</li>
<li><code>
Tirig yalñuk oğlı tusulğan kerek, tusulmaz kişi tuğsa ölgen kerek</code><br>
Hayatta iken, insan-oğlu faydalı olmalı, faydalı olmayacak kimse, doğar doğmaz ölmelidir.
</li>
<li><code>
Kişike tusulur kişi edgüsi, bu edgü kişi ol bodun todğusı</code><br>
insanların iyisi başkalarına faydalı olur, halk için lüzumlu olan bu iyi insandır.
</li>
<li><code>
Tapuğka ınanıp kayu erse kul, bulumadı teñri sevinçiñe yol</code><br>
İbâdetine güvenen bir kul Tanrıyı memnun edecek yolu henüz bulamamış demektir.
</li>
<li><code>
Bayatım sevinçi tilese özüñ, müsülmân sevinçi tile kes sözüg</code><br>
Sen Tanrının rızasını elde etmek istersen, müslümanların memnun olmasını dile, sözü fazla uzatma.
</li>
<li><code>
Seniñ tapğıña muñluğ ermez bayat, özüñ kullukı kıl tile edgü at</code><br>
Tanrı senin ibâdetine muhtaç değildir, kendi kulluğunu yerine getir ve iyi ad kazanmağa bak.
</li>
<li><code>
Kimiñ atı kul bolsa kılkı tapuğ, tapuğsuz kul atı mecâz ol kamuğ</code><br>
Adı kul olanın yapacağı şey ibâdettir, bütün ibâdetsiz kulların adı bir mecazdan ibarettir.
</li>
<li><code>
Tapuğ kıl tapuğ tınma kulluk bu ol, tapuğka baka kör me bekle bu yol</code><br>
ibâdet, durmadan ibâdet kıl, kulluk budur, ibâdete dikkat et ve bu yoldan ayrılma.
</li>
<li><code>
İdi yakşı aymış bügü bilgi keñ, munı işke tutğıl ayâ elgi keñ</code><br>
Bilgisi geniş hakîm çok yerinde söylemiş, buna göre hareket et, ey eli açık insan.
</li>
<li><code>
Tapuğ tâatim tep küvenme üküş, tapuğ kıl bayatka tapuğluğ küsüş</code><br>
İbâdet ve tâatte bulundum diye, fazla gurur getirme, ibâdete devam et, Tanrıya ibâdet eden insan azizdir.
</li>
<li><code>
Tapuğ kıl bayatka bu ol kullukuñ, tapındım teyü sen unıtma ukuş</code><br>
İbâdet kıl, Tanrıya kulluğun budur, fakat ibâdet kıldım diye, idrâkini kaybetme.
</li>
<li><code>
Ay odğırmış emdi okır-men seni, öz asğı tiler tep sakınma meni</code><br>
Ey Odgurmış, bugün seni davet ediyorsam, kendi menfaatimi düşünüyorum zannetme.
</li>
<li><code>
Kalı kelse asğı tususı saña, yeme kelmese sen yası yok maña</code><br>
Eğer gelirsen, senin için faydalı olur, gelmezsen de, bana bir zarar gelmez.
</li>
<li><code>
Okır-men seni halkka edgü üçün, bu edgü bodun asğı buzma küçün</code><br>
Seni halkın iyiliği için davet ediyorum, bu iyilik halkın menfaatidir, buna karşı gelme.
</li>
<li><code>
Baka kör-men aymış bu sözler tapa, çın erse berü kelgil andın kopa</code><br>
Benim bu söylediklerime bir dikkat et, doğru ise, oradan kalk, buraya gel.
</li>
<li><code>
Meni birle turğıl maña kıl basut, çığayığ yülegil neñin edgü tut</code><br>
Benimle beraber ol, bana yardım et, fakirleri destekle, onların vaziyetini düzeltmeğe çalış.
</li>
<li><code>
Özüñke muyan ol maña edgü at, ikigü ajun birge erklig bayat</code><br>
Bu senin için sevaplı bir iş ve benim için ise, iyi bir addır, buna karşılık kadir Tanrı sana her iki dünyayı nasip eder.
</li>
<li><code>
İnini edgeke yet özüñ edgü bol, kişi edgü erdin tüzer edgü yol</code><br>
Beni iyiliğe doğru götür, kendin iyi ol, insan iyi insanlara bakarak, yolunu düzeltir.
</li>
<li><code>
Sebeb bolğıl emdi maña edgüke, bayat birge edgü saña ay böke</code><br>
Bugün bana iyilik yapmam için bir sebep ol, ey pehlivan, Tanrı sana da bunun karşılığını verir.
</li>
<li><code>
Negü ter eşitgil tejik bilgesi, tejik bilgeleri çavıkar küsi</code><br>
İranlı âlim ne der, dinle, iranlı âlimlerin şöhreti büyüktür.
</li>
<li><code>
Begi bolsa edgü bodunka bütün, anıñ asğı barça bodun yer kutun</code><br>
Bey halka karşı iyi ve âdil olursa, onun faydası bütün halka dokunur ve halk saadete kavuşur.
</li>
<li><code>
Özüñ edgü kolma begiñ edgü kol, begi edgü bolsa bodun asğı ol</code><br>
Kendi iyiliğini istersen, beyin iyi olmasını iste, beyin iyi olması halkın menfaatidir.
</li>
<li><code>
Kara edgü bolsa bir özke bolur, begi edgü bolsa bodun kün körür</code><br>
Halk iyi olursa, bu iyiliği onun yalnız kendisi içindir, beyi iyi olursa, halk gün görür.
</li>
<li><code>
Kişi tep ayurlar kayu ol kişi, kişike asığ kılsa itse işi</code><br>
insan derler, insan kimdir, insan başkalarına faydalı olan ve onların işlerini gören kimsedir.
</li>
<li><code>
Tüzü yalñuk oğlı sever edgüni, bu edgü kayu ol ögeyin anı</code><br>
Bütün ınsan-oğulları iyiyi severler, iyi nerede, ben de onu öğeyim.
</li>
<li><code>
Bu edgü ol ol kılsa halkka asığ, bu asğı bile bulsa bodnı tatığ</code><br>
iyi, halka faydalı olan ve bundan dolayı ona zevk veren şeydir.
</li>
<li><code>
Bağırsak bolur halkka edgü kişi, bağırsak bolun bulduñ edgü başı</code><br>
iyi insan halka karşı şefkatli olur, merhametli olursan, sen de iyi insan olursun.
</li>
<li><code>
Munu sözledim söz bitigin ulam, tükettim sözümni kurıttım kalem</code><br>
işte yazı ile ulaştırılacak sözlerimi söyledim, sözümü bitirdim ve kalemi sildim.
</li>
<li><code>
Takı ma negü erdi erse sözüm, kadaşıñ tegürgey tilin ay yüzüm</code><br>
Bundan başka daha söylenecek. ne gibi sözüm varsa, akraban bunları da ağızdan bildirecektir, ey ay yüzlüm.
</li>
<li><code>
Bitig türdi badı öze tamğalap, sunup berdi ögdülmiş aldı ulap</code><br>
Mektubu katladı, bağladı ve üzerini mühürleyerek, uzattı, Öğdülmiş gelip, elinden aldı.
</li>
<li><code>
İlig aydı barğıl takı ma negü, yarağlığ söz erse tegür ay bügü</code><br>
Hükümdar : — Git, daha münâsip ne gibi söz varsa, ona ulaştır, ey hakîm — dedi —
</li>
<li><code>
Katığlan anı keldür emdi maña, kuruğ kelme ansız maña ay toña</code><br>
Şimdi gayret et, onu bana getir, ey yiğit, bana onsuz, boş gelme.
</li>
<li><code>
Biliglig negü ter eşitgil özüñ, yalavaç tetig ıd tutuzma sözüg</code><br>
Bilgili ne der, dinle, zeki elçi gönder ve sözünü ona tevdi et.
</li>
<li><code>
Negü tutzayın men saña emdi söz, kamuğ söz seniñde ayâ köñli tüz</code><br>
Ben sana şimdi ağızdan "ne söyleyeyim, ey kalbi doğru, söylenecek sözlerin hepsini sen biliyorsun.
</li>
<li><code>
Negü sözlegü erse sözle tilin, yarağı ne erse sen andağ kılın</code><br>
Ne söylemek icap ederse, sen ağızdan söyle, nasıl münâsip görürsen öyle hareket et.
</li>
<li><code>
İlel tep turup çıktı ögdülmişe, ol edgü kılınç birle igdilmişe</code><br>
iyi terbiyeye, iyi tavır ve harekete sahip olan Öğdülmiş— "Baş üstüne!"— diyerek, kalkıp çıktı.
</li>
<li><code>
Atın mindi evke yüz urdı turup, kelip tüşti kirdi yaka kur yörüp</code><br>
Atına bindi, evine doğru hareket ederek, gelip indi, evine girdi, yaka ve kuşağını çözdü.
</li>
<li><code>
Yaşık yandı yerke yakurdı başın, yaruk dünyâ meñzi karardı ışın</code><br>
Güneş döndü, başını yere yaklaştırdı, dünyanın aydınlık yüzü kırmızı sise büründü.
</li>
<li><code>
Küdı ıdtı kesme yaruk yüz tudı, sevüg zülfi toldı yokaru kodı</code><br>
Perçemini aşağı salıverdi, parlak yüzü kapandı ve güzel zülfü her tarafı kapladı.
</li>
<li><code>
Turup yundı kıldı bu yatğu namâz, töşek koldı yattı udıp bardı az</code><br>
Kalkıp abdest aldı ve yatsı namazını kıldı, döşek istedi ve yatıp, bir az uyudu.
</li>
<li><code>
Beliñlep odundı kötürdi başın, kara zengi kılmış yüzini ışın</code><br>
Birden silkinerek, tekrar uyandı, başını kaldırdı, sis gök yüzünü siyah zenciye döndürmüştü.
</li>
<li><code>
Turup yundı kıldı yana tañ namâz, duâ kıldı tesbih yeme küdti az</code><br>
Kalkıp abdest aldı, sabah namazını kıldı, duâ etti, teşbih çekti, yine bir az bekledi.
</li>
<li><code>
Tüme torku kalkan kötürdi öşün, yaruk yüz küler teg yarudı ajun</code><br>
Yüzünü örten ipek kalkan sıyrıldı, gülen parlak yüz gibi, dünya aydınlandı.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
