<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/gray.css"/>
<link href="/image/favicon.ico" rel="shortcut icon" type="image/png">

<title>Kitap Sâhibi Yusuf Ulu Hâcib, Kendine Nasîhat Eder</title>

</head>
<body>

<div class="sitenav">
<span class="menu"><a class="menulink" href="/icerik.html">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<img class="clear-content" src="/image/spacer.png">

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-e-02.html">&#60; Zamanın Bo...</a> | <a href="index.html">Baş &#62;</a>
</div>

<main><div class="content">

<h2>Kitap Sâhibi Yusuf Ulu Hâcib, Kendine Nasîhat Eder</h2>

<ol>
<li><code>
Kitâb İdisi Yûsuf Uluğ Hacib Öziñe Pend Berür</code><br>
Kitap Sâhlbl Yusuf Ulu Hâcib, Kendine Nasîhat Eder
</li>
<li><code>
Bilig bil özüñke orun kıl tör e, bilig bilse özke idi berk tura</code><br>
Bilgi bil ve yerin baş-köşe olsun, bilgi insan için sağlam bir kalkandır.
</li>
<li><code>
Biligsiz yürek til negüke yarar, bilig birle suv teg kamuğka yara</code><br>
Bilgisiz yürek ve dil neye yarar, bilgi ile, su gibi, her kese faydalı ol.
</li>
<li><code>
Neçe bildiñ erse takı bir tile, biligli tegir kör tilekke sora</code><br>
Ne kadar bilsen de yine ara, bak, bilen dileğine sorarak erişir.
</li>
<li><code>
Bilir-men tese sen biligdin yırak, biligsizke sandıñ biligli ara</code><br>
Bilirim dersen, sen henüz bilgiden uzaksın, bilenler arasında sen bilgisizlerden sayılırsın.
</li>
<li><code>
Bilig bir teñiz ol uçı yok tüpi, neçe suv kötürgey semürgük sora</code><br>
Bilgi bir denizdir, onun ucu-bucağı yoktur, serçe emse emse bundan ağzına ne kadar su alabilir.
</li>
<li><code>
Bu bilgiñ bile öz başıñ tezginür, bilümez özüñni özüñde yıra</code><br>
Bu bilgin ile senin başın döner, kendisini bilmeyen kendini kendinden uzaklaştır.
</li>
<li><code>
Bilig bil kişi bol bedütgil özüñ, ya yılkı atanğıl kişide yıra</code><br>
Sen ya bilgi bil, insan ol ve kendini yükselt yahut hayvan adını al ve insanlardan uzaklaş.
</li>
<li><code>
Biliglig yazılmaz sakınçın tügük, biligsiz sevinçin küler katğura</code><br>
Bilgilinin yüzü gülmez, onun yüzü her vakit düşünceli ve çatıktır, bilgisiz dâima sevinç içinde katıla-katıla güler.
</li>
<li><code>
Bilig bilse kadğun kalı katğurar, biligsiz sığun sen ağınap yor a</code><br>
Bilgili insan bu kaygı içinde nasıl kahkaha atar, ey bilgisiz, sen dağ keçisi gibi, debelen, dolaş.
</li>
<li><code>
Biliglig kişeldi turup yügrümez, biligsiz yorır kör tilekin süre</code><br>
Bilgilinin ayaklan kösteklendi, kalkıp koşamaz, bilgisiz, bak, arzularının peşinde durmadan koşar.
</li>
<li><code>
Ay bilge kişeldiñ biligsiz yorır, biligsiz kişelse kişenin bür e</code><br>
Ey âlim, senin ayağında köstek var, bilgisiz ise, yürür, bilgisiz bir kösteklenirse, sen onun kösteğini sıkılaştır.
</li>
<li><code>
Elig sundum uş men biligni tilep, sözüg sözke tizdim şaşurdum ura</code><br>
işte ben bilgi isteyerek, ona el uzattım, sözü söze katarak, dizip, sıraladım.
</li>
<li><code>
Keyik tağı kördüm bu türkçe sözüg, anı akru tuttum yakurdum ara</code><br>
Bu türkçe sözü yabanî geyik gibi gördüm, onu yavaşça tuttum, aldatarak, kendime yaklaştırdım.
</li>
<li><code>
Sıkadım sevittim köñül berdi terk, takı ma beliñler birerde yere</code><br>
Okşadım, ısındırdım, çabucak bana gönül verdi, yine de ara-sıra ürküyor, korkuyor.
</li>
<li><code>
Sunup tutmışımça ederdim sözüg, kelü berdi ötrü yıparı bura</code><br>
Ele geçirdiğim gibi, sözü takip ettim, onun miski güzel kokular saçmağa başladı.
</li>
<li><code>
Köni sözledim söz irig hem açığ, köni sözni yüdgen ukuşluğ er e</code><br>
Sözü doğrîı söyledim, o sert ve acı oldu, doğru söze tahammül eden akıllı insandır.
</li>
<li><code>
Okığlıka artuk ağır kelmesün, özüm udri koldum aça hem yora</code><br>
Okuyana fazla ağır gelmesin, ben uzun-uzadıya izah ederek, özrümün bağışlanmasını istedim.
</li>
<li><code>
Köni sözde taştın sözüg söz teme, köni egri farkı ürüñli kara</code><br>
Doğru sözden başkasına söz deme, doğru ile eğri arasındaki fark beyaz ile siyah arasındaki fark gibidir.
</li>
<li><code>
Yıl (altmış iki) erdi tört yüz altmış iki bile, bu söz sözledim-men tutup cân süre</code><br>
Hayatımda bu sözleri söylediğim zaman, sene dört yüz altmış iki idi.
</li>
<li><code>
Tükel on sekiz ayda aydım bu söz, üdürdüm adırdım söz evdip tire</code><br>
Bu sözleri tam on sekiz ayda söyledim, sözleri toplayıp, derleyerek, seçtim ve ayırdım.
</li>
<li><code>
Yadım tü çeçek teg yıdı kin burar, ötündüm men itnü tükettim türe</code><br>
Çeşitli çiçekler yaygısı gibi, kokusu miske benzer, ben bunu düzene koyup, tamamladım ve her kesin istifâdesine arzettim.
</li>
<li><code>
Sözüg kim tüketür neçe sözlese, aka tınmaz erter bulaklar ara</code><br>
Ne kadar söylense bile, sözü kim tüketir, o pınarlar arasından durmadan akar, gider.
</li>
<li><code>
Ay yûsuf kerek sözni sözle köni, kereksiz sözüg kizle kılğa kor a</code><br>
Ey Yusuf, gerekli ve doğru sözü söyle, gereksiz sözü gizle, onun zararı dokunur.
</li>
<li><code>
Üküş sözlediñ söz suvı barmasun, üküş sözke yalkar bu yalñuk ire</code><br>
Sözü çok söyledin, dikkat et, tazeliğini kaybetmesin, çok sözden insan usanır ve bıkar.
</li>
<li><code>
İnançsız ajun kılkı irsel yayığ, ukuşluğ özindin yırak tur yıra</code><br>
Bu dünya itimâda şayan değildir, vefasız ve dönek huyludur, ey akıllı insan, ondan uzak dur, uzaklaş.
</li>
<li><code>
Sen emdi yapuştuñ bu dünyâğa berk, katığlan köñül mundın üzgil bura</code><br>
Sen şimdi bu dünyaya kuvvetle yapıştın, onunla alâkanı kesmeğe, gönlünü ondan çevirmeğe gayret et.
</li>
<li><code>
İmin bolma dünyâka artuk imin, bayatka sığınğıl katığ yalvara</code><br>
Bu dünyaya güvenme, sen çok daha emin olan Tanrıya sığın ve ona yalvar.
</li>
<li><code>
Üküş halknı ıdtı bu irsel ajun, köni yolda azdı kişi ked köre</code><br>
Bu vefasız dünya bir çok insanlardan yüz çevirdi, ne kadar insanlar doğru yoldan şaştılar, buna iyice dikkat et.
</li>
<li><code>
Saña ma itindi bezenip küler, ayı sevme azrakkına katğura</code><br>
Şimdi de senin için hazırlandı, süslenip, yüzüne güler, ona çok fazla bağlanma, gaflet içinde o kadar çok sevinip, gülme.
</li>
<li><code>
Neçe dünyâ yegli ajun begleri, ölüm tuttı bardı közi telmire</code><br>
Dünyaya nail olan nice cihan beylerini ölüm yakaladı ve onlar gözleri ile etrafından duâ dilenerek gittiler.
</li>
<li><code>
Yegitlik yava boldı isiz künüm, tüker bu tiriglik ökün kadğura</code><br>
Gençlik boşuna heder oldu, hayatıma yazık oldu, bu hayat tükenir, ıztırap çek, nadim ol.
</li>
<li><code>
Neçe miñ yaşasa âhir ölgülüg, neçe tirse dünyâ kalır arkara</code><br>
Binlerce sene yaşasan bile, sonunda nihayet öleceksin, dünyayı ne kadar toplasan da, bir gün bırakıp gideceksin
</li>
<li><code>
Saña ok sığındım bayat sen küdez, bu ğaf et usındın meni odğura</code><br>
Ey Tanrı, sana sığındım, sen kendin koru, bu gaflet uykusundan beni uyandır.
</li>
<li><code>
Uvutsuz kuluñ men yazukum telim, tüzünlük seniñdin kelür belgüre</code><br>
Ben utanmaz bir kulunum, günâhım çoktur, sen rahimsin, şefkat senden gelir.
</li>
<li><code>
Saña yazdı sendin küredi özüm, bu kün sığnu keldim saña yalvara</code><br>
Sana karşı günaha girdim, senden kaçtım, bugün yalvararak, tekrar sana sığınıyorum.
</li>
<li><code>
Negüke ınandıñ ayâ muñluğ öz, kayuka tayandıñ körür köz kör e</code><br>
Ey muhtaç vücût, neye inandın, göz göre-göre kime dayandın.
</li>
<li><code>
Yoluñ tüzgil emdi yorıkıñ köni, özüñ iki ajunda bulğıl töre</code><br>
Şimdi yolunu düzelt, doğru hareket et, her iki dünyada da baş köşeye geç.
</li>
<li><code>
Sevinçin süzilmiş bu dünyâ bütün, munı kod takı bir ajunka kör e</code><br>
Bu dünyanın her tarafı zevkle doludur, onu bırak, öteki dünyaya bak.
</li>
<li><code>
Tiliñ tıd boğuz yığ udıma üküş, közüñ yum kulak tu bir inçin tur a</code><br>
Dilini tut, boğazına hâkim ol, çok uyuma, gözünü yum, kulağını tıka ve böylece huzur içinde yaşa.
</li>
<li><code>
Yâ rab yarlıkağıl kamuğ mü’minığ, telim rahmetiñdin tükel turğura</code><br>
Ey rabbim, bütün müminleri affet, bol rahmetini onlardan esirgeme.
</li>
<li><code>
Tegür savçımızka tümen miñ selâm, tüzü tört eşiñe takı ertüre</code><br>
Peygamberimize ve onun dört arkadaşına da binlerce selâm ulaştır.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/">göktürkçe</a> | <a href="/icerik.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
