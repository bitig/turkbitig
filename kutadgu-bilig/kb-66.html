<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Öğdülmiş Odgurmış'a Ziyafete Davet Usûlünü Söyler</title>

</head>
<body><script src="/js/theme.js"></script>

<div class="sitenav"><span class="menu"><a class="menulink" href="/icerik.html">&#9776;</a></span>

<div class="path">
 <a href="/"><img class="logo" alt="Türk Bitig" src="/image/logo.png"></a>
 <a href="/kutadgu-bilig/">Kutadgu Bilig</a>
</div><!--path end-->
<div id="prevnext"><a href="kb-65.html">&#60; Öğdülmiş O...</a> | <a href="kb-67.html">Odgurmış Ö... &#62;</a>
</div>

</div><!--sitenav end-->
<main><div class="content">

<h2>Öğdülmiş Odgurmış'a Ziyafete Davet Usûlünü Söyler</h2>

<ol>
<li><code>
Öğdülmiş Odgurmışka Aşka Okımak Törüsin Ayur</code><br>
Öğdülmiş Odgurmış'a Ziyafete Davet Usûlünü Söyler
</li>
<li><code>
Kalı sen okıyın tese sen kişig, okığıl velikin ked itgil işig</code><br>
Eğer sen başkalarını davet etmek istersen, davet et, fakat bunun için evvelce çok iyi hazırlık gör.
</li>
<li><code>
Ayak tirki ev bark arığ tut töşek, töşegil aş içgü yeme ked kerek</code><br>
Ev-bark sofra ve tabakların temiz, odan minderlerle döşenmiş, yiyecek ve içeceklerin de seçkin olmalıdır.
</li>
<li><code>
Arığ it aş içgü tatığlığ silig, yesü ârzû birle sunuğlı elig</code><br>
Misafirlerin arzu ile yiyebilmeleri için, yiyecek ve içeceklerin temiz ve lezzetli olması lâzımdır.
</li>
<li><code>
Okımasa aş suv müni bir bolur, okısa körügli birig yüz kılur</code><br>
Ziyafete davet etmezsen, bir kusur işlemiş olursun, davet edersen, gelenler, bir kusur yerine, bin kusur bulurlar.
</li>
<li><code>
Usa edgü itgil sen aş suv arığ, todup kopsu barsu keligli arığ</code><br>
Bütün misafirlerin sofradan doyarak kalkması için, yiyecek ve içeceği mümkün mertebe iyi ve temiz hazırla.
</li>
<li><code>
Adaşığ kadaşığ yırak ya yakın, tözüg aşka ünde küdezgil hakın</code><br>
Arkadaş, kardeş, uzak ve yakın, her kesin hakkını gözet ve onları yemeğe davet et.
</li>
<li><code>
Keliglisi kelgey kalı kelmese, köñül kalmağay kör anıñda basa</code><br>
Gelen gelir, gelmeyenler olursa, onların da hatırı kalmamış olur.
</li>
<li><code>
Boğuz övkesi bolsa yavlak bolur, öçep kek sürer ölse ötrü kalur</code><br>
Boğaz meselesinden doğan öfke çok fena bir şeydir, insan ölünceye kadar kin ve intikam besler.
</li>
<li><code>
Körü bar tözüke aş içgü tegür, kinikmiş bar erse yeme aş yitür</code><br>
Dikkat et, her kese yiyecek ve içecek yetiştir, geciken varsa, onu da yemeksiz bırakma.
</li>
<li><code>
Kişi aş yese sen öze içgü tut, anı içse içgü yeme ök anut</code><br>
Yemekte misafirin içeceğini eksik etme, biri biter-bitmez, diğeri hazır bulunsun.
</li>
<li><code>
Kayuda yegü bolsa içgu kerek, yegü içgü birle teñeşgü kerek</code><br>
Yemek yenilen yerde içecek de bulunmalı, yiyecek ve içecek birbirine denk olmalıdır.
</li>
<li><code>
Yegü bolsa içgü anuk bolmasa, ağu boldı sakın ol aşnı yese</code><br>
Yemek yanında içecek de hazır olmazsa, o yemek, yiyenler için, zehir olur.
</li>
<li><code>
Tilese fukâ ber tilese mizâb, tilese cülengbin tilese cülâb</code><br>
ister fuka', ister mîzâb, istersen cülengbîn veya cülâb şertbetlerini ver.
</li>
<li><code>
Munıñda narukı negü bergüñi, maña sen ayıtma ayıtğıl öñi</code><br>
Bunlardan başka daha neler vereceğini bana sorma, bunu başkalarına sor.
</li>
<li><code>
Uluğlar yese aş tükese yeyü, kiçiglerke bergü aş içgü yegü</code><br>
Büyükler yemeklerini yeyip sofradan kalktıktan sonra, küçüklere yiyecek ve içecek verilmelidir.
</li>
<li><code>
Tözüke tegür aş körü kodmağıl, söke barmasunlar açın ıdmağıl</code><br>
Her kese yemek yetiştir, hiç kimseyi gözden kaçırma, onları aç bırakma, sana söğerek dönmesinler.
</li>
<li><code>
Aş içgü yeseler nukul ur yimiş, kuruğ öl yimiş ur bir ança simiş</code><br>
Yiyecek ve içecek tamam olunca, çerez ve meyva ver, kuru ve yaş meyva yanında, bir mikdar simiş de bulunsun.
</li>
<li><code>
Bıçış kıl küçüñ yetse bıçğıl ağı, usa tiş teri bir kesilsü çoğı</code><br>
Hediye ver, gücün yeterse, ipekli kumaş ver, mümkün ise, diş kirası ver ki, gelenlerin ağzı kapansın.
</li>
<li><code>
Tükel boldı emdi aş içgü işi, aça ber kapuğ barsa tıdma kişi</code><br>
Bu ziyafet işi böylece tamam olur, kapıları aç, misafirler gitmek isterlerse, artık onlara mâni olma.
</li>
<li><code>
Bu aşka okığlı bolur tört kotu, barığlı yeme tört bolur ay botu</code><br>
Ziyafete davet edenler dört zümre olduğu gibi, buna icabet eden. insanlar da dört türlü olur, ey yavrum.
</li>
<li><code>
Biregü barır aşka ündeseler, aş içgü içer yer negü berseler</code><br>
Bunlardan biri davet edildiği her ziyafete gider ve ziyafette ne ikram edilirse, yer, içer.
</li>
<li><code>
Yana öz eviñe okımaz kişi, başı bürnü yer evde yalñuz aşı</code><br>
Fakat kendisi evine başkalarını çağırmaz, yemeğini evine kapanıp, yalnız başına yer.
</li>
<li><code>
Takı bir kişi körse aşka barır, aşın yer anı yandru aşka okır</code><br>
Biri de ziyafete gider, yemeği yer ve kendisi de onu yemeğe davet eder.
</li>
<li><code>
Takı bir kişi aşka barmaz bolup, kişig me eviñe okımaz körüp</code><br>
Biri de, kendisi ziyafete gitmediği gibi, başkalarını da evine davet etmez.
</li>
<li><code>
Ölüg ol munı sen tirigke sama, katılma muñar sen tiriglik yeme</code><br>
Böyle bir insan ölüdür, sen onu diriden sayma, ona katılma ve onunla birlikte bulunma.
</li>
<li><code>
Takı bir kotu aşka barmaz okıp, kişig aşka ünder tokımlar tokıp</code><br>
Bir kısmı da davete gitmez, fakat kendisi, hayvanlar keserek, başkalarını ziyafete çağırır.
</li>
<li><code>
Bularda eñ edgü yorık bu-turur, bügü bilge ögmiş kılık bu-turur</code><br>
Bunlardan en iyisi bu sonuncusudur, hakîm ve âlim insanların beğendikleri hareket de budur.
</li>
<li><code>
Kerek aşka barğıl kerek barmağıl, boğuz tıd aş az ye esenin tiril</code><br>
ister ziyafete git, ister gitme, fakat boğazına hâkim ol, yemeği az ye ve sıhhatle yaşa.
</li>
<li><code>
Üküş yegli yalñuk kör igçil bolur, sarığ meñzi kovdak atı el bolur</code><br>
Çok yiyen insan her vakit hastalıklı olur, yüzü sarı, kendisi cılız olur ve itibardan düşer.
</li>
<li><code>
Muñar meñzeyür kör otaçı sözi, tadu bilgüçi köñli bilgi yazı</code><br>
Mizacı bilen, fikir ve bilgisi geniş olan tabip de bu hususta bunu teyit eder bir söz söylemiştir.
</li>
<li><code>
Boğuzdın kirür ig kişike aşın, kişig ig karıtur tükemez yaşın</code><br>
İnsana hastalık boğazdan ve yemekle birlikte girer, hastalık insanı ihtiyarlatır ve o ömrünü tamamlayamaz.
</li>
<li><code>
Boğuzuğ küdez tutçı igsiz yorı, kılur ig kişiniñ yüzini ışın</code><br>
Boğazı dâima gözet ve hasta olmamağa çalış, hastalık insanın yüzünü yişin yapar.
</li>
<li><code>
Bu yañlığ bolur kör aş içgü işi, okığlıka barsa ya kelse kişi</code><br>
Ziyafet işi, gerek davete icabette, gerek başkasını davet ederken, işte böyle olur.
</li>
<li><code>
Munu sözledim men eşitti özüñ, munı tapkıl emdi uzatma sözüg</code><br>
İşte ben söyledim, sen dinledin, bunu şimdilik kâfi bul ve sözü uzatma.
</li>
<li><code>
Bu ol dünyâ hali yorıkı yolı, kişike katılmak tilese kalı</code><br>
Eğer insanlar arasına karışmak istersen, bu dünyanın hâli, tavrı ve yolu budur.
</li>
<li><code>
Ay köñlüm yarukı hakikat yakın, sözüm manisin uk yeme ked sakın</code><br>
Ey gönlümün ışığı ve gerçekten yakınım olan insan, sözümün mânasını anla ve iyice düşün.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
