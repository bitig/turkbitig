<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Odgurmış Öğdülmiş'e Dünyanın Kusurlarını Söyler</title>

</head>
<body><script src="/js/theme.js"></script>

<div class="sitenav"><span class="menu"><a class="menulink" href="/icerik.html">&nbsp;&#9776;&nbsp;</a></span>

<div class="path">
 <a href="/"><img class="logo" alt="Türk Bitig" src="/image/logo.png"></a>
 <a href="/kutadgu-bilig/">Kutadgu Bilig</a>
</div><!--path end-->
<div id="prevnext"><a href="kb-41.html">&#60; Odgurmış'ı...</a> | <a href="kb-43.html">Öğdülmiş O... &#62;</a>
</div>

</div><!--sitenav end-->
<main><div class="content">

<h2>Odgurmış Öğdülmiş'e Dünyanın Kusurlarını Söyler</h2>

<ol>
<li><code>
Odgurmış Öğdülmişke Dünyâniñ Ayıbların Ayur</code><br>
Odgurmış Öğdülmiş'e Dünyanın Kusurlarını Söyler
</li>
<li><code>
Yanut berdi odğurmış aydı özüm, sözüñni eşitti eşitgil sözüm</code><br>
Odgurmış cevap verdi ve : — Ben senin sözlerini dinledim, şimdi sen de benim sözlerimi dinle — dedi —
</li>
<li><code>
Bu dünyâ özin ked sevitmiş saña, kamuğ aybı erdem körünmiş saña</code><br>
Bu dünya kendisini sana çok sevdirmiş, onun bütün kusurları sana fazilet gibi görünmüş.
</li>
<li><code>
Tañ ermez seniñdin meselde kelir, kayu neñ sevüg bolsa aybı barır</code><br>
Sana hayret etmem, meselde de vardır : hangi şey sevilirse, onun kusurları görünmez.
</li>
<li><code>
Sevitmiş üçün dünyâ aybı kamuğ, saña bolmış erdem ay ilde uluğ</code><br>
Ey memleketin büyüğü, dünya kendisini sevdiği için, onun bütün kusurları sana fazilet gibi gelmiş.
</li>
<li><code>
Negü ter eşitgil bu sevmiş kişi, sevügke sevüg aybı erdem başı</code><br>
Sevmiş insan ne der, dinle, seven nazarında sevgilinin kusuru en büyük fazilettir.
</li>
<li><code>
Sevüglüg nişânı bu ol belgülüg, sevüg aybı erdem bolur ay külüg</code><br>
Ey şöhretli, sevgilinin nişanı, hakikatte şudur: sevilenin kusuru fazilet olur.
</li>
<li><code>
Özüñ dünyâ sevmiş nişânı bu ol, kamuğ aybın erdemke tutmış köñül</code><br>
Senin dünyayı sevdiğinin alâmeti budur, onun bütün kusurlarını gönlün fazilet gibi kabul etmiş.
</li>
<li><code>
Negü teg öger sen bu dünyâ maña, anıñ aybını men ayayın saña</code><br>
Bu dünyayı sen bana nasıl öğersin, onun kusurlarını sana ben söyleyeyim.
</li>
<li><code>
Apa yazdı erse bayat kınadı, bu dünyâğ tünek kıldı erklig idi</code><br>
Adem günah işleyince, Tanrı onu cezalandırdı, kadir Tanrı bu dünyayı ona zindan yaptı.
</li>
<li><code>
Tünekte ne ârzû tiler sen tilek, tilek uçmak içre bolur kut yölek</code><br>
Zindanda ne gibi arzu ve dilek ararsın, dilek, arzu ve saadet cennet içinde bulunur.
</li>
<li><code>
Apa uçmak içre yedi kör evin, arıñu kılındı bu dünyâ evin</code><br>
Adem cennet içinde buğday tanesi yedi, bu dünya evi ona bir temizlenme yeri olarak yaratıldı.
</li>
<li><code>
Bayat yirmişi ol bu yek sevmişi, takı artukı ol sevüp salmışı</code><br>
Bu şeytanın sevdiği Tanrının yerdiğidir, Tanrının sevip bıraktığını ise, o daha çok sever.
</li>
<li><code>
Üdürse bayat bir tilemiş kulın, añar dünyâ bermez arıtur yolın</code><br>
Tanrı her hangi bir kulunu seçerse, ona dünya malı vermez, bu sûrede onun yolunu temizler.
</li>
<li><code>
Ayı edgü ermez bu dünyâ kutı, bayattın yıratur bu ol din yutı</code><br>
Bu dünya saadeti hiç de iyi bir şey değildir, insanı Tanrı'dan uzaklaştırır, din için asıl felâket budur.
</li>
<li><code>
Bayat-men tegüçi kişi telvesi, ajun koldı bardı uş ol itesi</code><br>
-Tanrıyım— diye böbürlenen insan dünyaya hâkim olmak istedi ve köpek gibi, geberip-gitti.
</li>
<li><code>
Bayusa bolur ol bodun kötkisi, çığaylık bile ol köñül kodkısı</code><br>
insan zenginleşirse, aşağılık olur, alçak gönüllülük ancak fakirlik ile mümkündür.
</li>
<li><code>
Yalıñ toğmış er kör yalıñ barğu ol, nelük dünyâ termek yana kodğu ol</code><br>
Çıplak doğmuş olan insan çıplak gidecektir, dünya malını toplamak neye yarar, tekrar bırakılacak olduktan sonra.
</li>
<li><code>
Nelük arsıkar sen ayâ öldeçi, özüñ iki künlük konuk boldaçı</code><br>
Ey fânî, niçin kendini aldatıyorsun, sen burada iki günlük misafirsin.
</li>
<li><code>
Bilir sen tiriglik ölümke-turur, anundı ölüm uş üdiñe küdür</code><br>
Bilirsin ki, hayat ölmek içindir, ölüm hazırlanmıştır, sâdece vaktini bekliyor.
</li>
<li><code>
Kapuğ açtı dünyâ takı bir kapuğ, ölüm kapğı açlur kirür halk kamuğ</code><br>
Bir kapı açıldı — dünya kapısı, bir kapı daha açılır, o kapı ölüm kapısıdır ve her kes oraya girer.
</li>
<li><code>
Özüñ iki künlük avınğu üçün, körürde küyürme özüñni küçün</code><br>
iki günlük avunma için, kendini bile-bile zorla âteşe atma.
</li>
<li><code>
Yayığ dünyâ irsel kutı evrülür, negü berdi erse yana terk alur</code><br>
Dönek dünya vefasızdır, saadeti kararsızdır, ne verdi ise, yine çabucak alır.
</li>
<li><code>
Adırmaz kişisin kuluğ ya begig, üdürmez talusın yavuz ma yegig</code><br>
insanları kul veya bey diye ayırmaz, bu daha iyi veya daha kötüdür diye, ayırt etmez.
</li>
<li><code>
Birig beglenür kör takı bir begin, okıyu-turur tegme künde öñin</code><br>
Birini kendisine bey olarak seçer, fakat bakarsın, her gün başka bir beyi çağırmakta devam eder.
</li>
<li><code>
Körü barsa dünyâ kölike sanı, ederse kaçar kaçsa edrer seni</code><br>
Dikkat edersen, dünya gölge gibidir, takip edersen, kaçar, kaçarsan, o senin peşine düşer.
</li>
<li><code>
Muñar meñzer emdi körü bar bu söz, munıñ manisi uk ayâ köñli tüz</code><br>
Dikkat et,-imdi şu söz buna benzer, ey hâlis yürekli, bunun mânasını anla.
</li>
<li><code>
Bu dünyâ kaçar kim ederse anı, kalı kaçsa andın ederür seni</code><br>
Kim kendisini kovalarsa, bu dünya ondan kaçar, eğer ondan kaçarsan, bu defa o seni kovalar.
</li>
<li><code>
Yana dinka öçlüg bu dünyâ neñi, yese dünyâ din yer baka kör munı</code><br>
Bir de bu dünya malının dine karşı kini vardır, dünyaya nail olunca, din ihmâl edilir, buna dikkat et.
</li>
<li><code>
Bezenip bu dünyâ özin körkitür, itinmiş kelin teg köñül yilgitür</code><br>
Bu dünya insanın karşısına süslenerek çıkar, süslü bir gelin gibi, gönülü heyecanlandırır.
</li>
<li><code>
Köñül berse kurtğa bolur bir turı, yaka yeñ tutar künde kesmez urı</code><br>
Gönül verirsen, huysuz bir acuze olur, yaka ve yene yapışır, dırdırının ardı-arkası kesilmez.
</li>
<li><code>
Yana kılkı irsel kılınçı yayığ, begi birle turmaz tükel üç ayığ</code><br>
Tavır, hareketi de vefasız ve dönektir, kocası ile doğru-dürüst üç ay bile geçinmez.
</li>
<li><code>
Kim erse köñül badı erse añar, yava kıldı isiz tiriğlik muñar</code><br>
Bir kimse ona gönül bağlarsa, yazık, hayatını boşuna ona feda etmiş demektir.
</li>
<li><code>
İdi kız erür bu tiriglik küni, yava işke işletse bolmaz müni</code><br>
Bu hayâtın her günü çok kıymetlidir, bunu boş yere sarf etmek doğru olmaz.
</li>
<li><code>
Tiriglik mün ol kör kamuğ edgüke, yava kılmağıl sen anı ay böke</code><br>
Hayat her türlü iyilik için bir sermâyedir, ey kuvvetli insan, sen onu boşuna harcama.
</li>
<li><code>
Bu üçte adın yok bu dünyâ neñi, halâl ol ya şübhe harâm ol öñi</code><br>
Bu dünya malının yalnız üç vasfı vardır: o ya helâl ya şüpheli yahut haramdır.
</li>
<li><code>
Halâlka sakış ol harâmka ma kın, kalı şübhe erse yeme ked sakın</code><br>
Helâl için hesap, haram için ceza vardır, eğer şüpheli ise, bundan da çok sakın.
</li>
<li><code>
Sevitse kimi dünyâ âhır sürer, avıtsa erej birle terkin irer</code><br>
Dünya önce kendisini sevdirir, fakat sonra seveni kovar, huzur içinde avutur, fakat çabucak ondan bıkar.
</li>
<li><code>
Sevinç birle igdıp tükel semritür, sakınç kadğu birle yana yavrıtur</code><br>
Güler yüzle onu besler, iyice semirtir, fakat türlü endişe ve kaygılar ile onu tekrar zayıflatır.
</li>
<li><code>
Sevinçin körü barsa âhır sakınç, sakınçın tirilse bolur kin sevinç</code><br>
Sevincine dikkat edersen, sonu endişedir, endişe ile geçen hayâtın sonu da sevinçtir.
</li>
<li><code>
Uçı nimet erse tüpi mihnet ol, başı mihnet erse soñı nimet ol</code><br>
Tepesi nîmet ise, dibi minnettir, başı mihnet ise, sonu nimettir.
</li>
<li><code>
Negü ter eşitgil sakınuk oduğ, yırak tur bu dünyâ tegürgme yoduğ</code><br>
Takva sahibi ve uyanmış olan insan ne der, dinle, uzak dur, bu dünya malının sana zararı dokunur.
</li>
<li><code>
Seniñ baylıkıñ kör çığaylık-turur, saña kim çığay erse baylık-turur</code><br>
Senin zenginliğin, bak, fakirliktir, senin nazarında kim fakir ise, asıl zengin olan odur.
</li>
<li><code>
Seni kim yese yer sen âhır etin, öçüñni alır sen kara yer katın</code><br>
Seni kim yerse, sonunda sen onun etini yersin, kara toprağın altında öcünü alırsın.
</li>
<li><code>
Buzulğu-turur bu itilmişleriñ, saçılğu-turur bu yumıtmışlarıñ</code><br>
Sağladığın bu nizam bozulacaktır, bu topladıkların tekrar dağılacaktır.
</li>
<li><code>
Barığlı-turur bu ajun terk üdün, keligli-turur ol ajun ked odun</code><br>
Bu dünya kısa bir zamanda gidecek, öbür dünya gelecektir, çok uyanık ol.
</li>
<li><code>
Barığlı barur künde sendin yırar, keligli kelir terk saña öz ular</code><br>
Gidecek olan gider, gün geçtikçe senden uzaklaşır, gelecek olan gelir, kısa bir zamanda sana ulaşır.
</li>
<li><code>
Barığlıka bermez biliglig köñül, keliglike itnür ukuşluğ amul</code><br>
Bilgili insan fânî olana gönül vermez, akıllı ve ağır-başlı insan gelecek, olana hazırlanır.
</li>
<li><code>
Ölümüg biligli sevinmez özün, ölürüg körügli avınmaz uzun</code><br>
Ölümü bilen insan dünya saadetine kapılmaz, öleni gören insan da uzun müddet avunmaz.
</li>
<li><code>
Yorığlı kişi yolda itmez evin, köçügli kişi evde kodmaz neñin</code><br>
Yola çıkan insan yol üzerinde evini yapmaz, göç eden kimse de eşyasını evde bırakmaz.
</li>
<li><code>
Konuk sen bu dünyâ saña bir tüşün, tüşünde sakınç tutma artuk uzun</code><br>
Sen misafirsin, bu dünya sana bir misafirhanedir, misafirhanede çok fazla şey aranmaz.
</li>
<li><code>
Ayı edgü ermez bu dünyâ neñi, kimiñ bolsa evrer kılınçı yañı</code><br>
Bu dünya malı hiç de iyi bir şey değildir, o kendisine sahip olanın tavır ve hareketini değiştirir.
</li>
<li><code>
Bedel kıldı ebdâl neñin hem mâlın, bakıp kodtı zâhid bu dünyâ ulın</code><br>
Tarikat ehli malını-mülkünü hakka verdi, zâhid, esassız olduğunu anlayarak, bu dünyayı terketti.
</li>
<li><code>
Körünmez teg ol bu tuzakçı saña, bu dünyâ neñi ol saçılmış meñe</code><br>
Tuzak kuran her ne kadar sana görünmezse de, onun saçtığı yem bu dünya malıdır.
</li>
<li><code>
Usayuk bu yalñuk idi suk közi, kalı torka kirmez bu yalñuk özi</code><br>
însan gafildir ve gözü de çok haristir, böyle olan insan nasıl tuzağa düşmez.
</li>
<li><code>
Negü ter eşitgil sakınuk başı, bu dünyâ işindin sakınmış kişi</code><br>
Dinle, takva sahibi ve bu dünya işlerinde ihtiyatlı davranan insan ne der.
</li>
<li><code>
Tuzakçı körünmez meñin körkitür, bezenmiş kelin teg köñül yilgitür</code><br>
Tuzak kuran görünmez, yalnız yemini gösterir, süslenmiş bir gelin gibi, gönülü çeler.
</li>
<li><code>
Közi suk serimsiz usayuk özüñ, meñin tattıñ erse adak berkitür</code><br>
Gözün harîs, kendin sabırsız ve gafilsin, yemini tadarsan, ayağın bağlanır.
</li>
<li><code>
Kamuğ dünyâ birke yumıtsa bütün, erej birle miñ yıl tirilse kutun</code><br>
Bütün bu dünya nimetleri bir kimsede toplansa ve o huzâr ve saadet içinde bin yıl yaşasa bile,
</li>
<li><code>
Negü asğı âhır kara yer koyı, anıñ tüşneki ol yağız yer oyı</code><br>
Ne fayda, sonunda onun da gireceği yer bu kara toprağın altı, bu yağız yerin çukurudur.
</li>
<li><code>
Keçürmiş tiriglik saña bolğa tüş, negü kıldıñ erse yanut kelge tuş</code><br>
Geçirdiğin hayat sana bir rüya olacak, ne yaptınsa, bunun karşılığını göreceksin.
</li>
<li><code>
Uş ol kün ökünse ökünç asğı yok, negü kıldıñ erse yıl ay kün tanuk</code><br>
O gün peşiman olursan, bunun faydası yoktur, ne yaptınsa, yıl, ay ve gün buna şahittir.
</li>
<li><code>
Ajun tatğı barça bu üç neñ-turur, üçegü tatığları tüz teñ-turur</code><br>
Bütün dünya zevki şu üç şeydir, her üçünün tadı da birbirine müsavidir.
</li>
<li><code>
Yemek içmek ol kör bu üçte biri, takı bir tişi ol avıtsa eri</code><br>
Bu üçün biri yemek-içmektir, biri de erkeği avutan kadındır.
</li>
<li><code>
Üçünçi esenin tiriglik-turur, bu üçte bu bir ked kereklig-turur</code><br>
Üçüncüsü ise, sıhhatte yaşamaktır, bu üç şeyden en lüzumlu olanı da budur.
</li>
<li><code>
Bu üç neñ sevinçi tatığı kamuğ, adın üçke tegmez ay ilde uluğ</code><br>
Bu üç şeyin bütün neş'e ve zevki, karşılığında yapılması icap eden diğer üç şeye değmez, ey memleketin büyüğü.
</li>
<li><code>
Yemek içmek ol bir tatığ ay kadaş, yanutı çıkarda yavuz ay adaş</code><br>
Ey kardeş, zevkin biri yemek-içmektir, ey arkadaş, buna mukabil bunlar çıkarken fenadır.
</li>
<li><code>
Bu tatğıñ üç ernek boğuzka-turur, anıñda naru barsa karnıñ tolur</code><br>
Bu zevkin üç parmaklık boğaz içindir, ondan öteye giderse, karına,dolar.
</li>
<li><code>
Kalı siñmese aş tadu artatur, tadu artasa er kör iglep yatur</code><br>
Eğer yemek hazım edilmezse, esas unsurları bozar, unsurlar bozulursa, insan hastalanıp, yatağa düşer.
</li>
<li><code>
İg ol aşnu erke ölüm tutğakı, ölümde tatığ yok ayâ er sakı</code><br>
însan için hastalık, her şeyden önce, ölüm habercisidir, ey insanların ihtiyatlısı, ölüm zevkli bir şey değildir.
</li>
<li><code>
Takı bir tatığ tu tişi tatğı ol, soğuk suvka yunmak anıñ yañı ol</code><br>
Başka bir zevk da kadın zevkidir, buna mukabil soğuk su ile yıkanmak vardır.
</li>
<li><code>
Anıñda basa kör oğul kız-turur, oğul kız yükin yüdmek emgek erür</code><br>
Ondan sonra çoluk-çocuk dünyaya gelir, onların yükünü yüklenmek zahmetli bir iştir.
</li>
<li><code>
Negü ter eşitgil bu beyt ayğuçı, tişi hem oğul kız üzer er küçi</code><br>
Bu beyti söyleyen ne der, dinle, kadın ve çocuklar erkeğin kuvvetini keser.
</li>
<li><code>
Tişi birle şuhbet idi ked tatığ, soğuk suvka yunmak yanutı katığ</code><br>
Kadm ile beraber bulunmak çok güzel bir zevktir, fakat buna karşılık soğuk su ile yıkanmak zordur.
</li>
<li><code>
Tatığ kayda erse tatığsız bile, süçig kayda erse soñında açığ</code><br>
Zevk nerede ise, mihnet de beraberdir, tatlı nerede ise, orada acı vardır.
</li>
<li><code>
Tiriglik tatığı bu erse kalı, tatığsız-turur dünyâ mihnet yolı</code><br>
Hayâtın zevki eğer bu ise, dünya tatsız bir mihnet yoludur.
</li>
<li><code>
Süçig bu tatığlığ tiriglik künüm, tatığsız kılur âhır açığ ölüm</code><br>
Bu zevk içinde geçen günler tatlıdır, fakat sonunda acı ölüm bunu tatsızlaştırır.
</li>
<li><code>
Bu üç neñ-turur dünyâ tatğı bütün, yanutı eşittiñ ay kılkı tüzün</code><br>
Dünyanın bütün zevki bu üç şeydir, ey yumuşak huylu, bunları takip eden mihnetleri duydun.
</li>
<li><code>
Bu dünyâ yağı ol et öz bir yağı, bu iki yağınıñ yadığlığ ağı</code><br>
Bu dünya bir düşman, vücut ise, başka bir düşmandır, bu iki düşmanın ağı her tarafa yayılmıştır.
</li>
<li><code>
Üçünçi yağı yek bu din oğrısı, tegürmesü teñri bularnıñ yası</code><br>
Üçüncü düşman şeytan, bu din hırsızıdır, Tanrı bunların şerrinden muhafaza etsin.
</li>
<li><code>
Bularda idi sarp bu yavlak yağı, et özdin tegir ol üküşrek çoğı</code><br>
Bunlar arasında en sert ve kötü düşman vücuttur, en çok gürültü de ondan çıkar.
</li>
<li><code>
Bayat atı aysa tezer yek barır, kodu barsa dünyâ seniñdin kalır</code><br>
Tanrı adını zikredersen, şeytan kaçar, gider, dünyayı bırakıp gidersen, ondan kurtulursun.
</li>
<li><code>
Et özni negü teg kitergü bolur, meger kim ölüm tutsa kalsa kalur</code><br>
Fakat vücûdu nasıl bırakırsın, onu ancak ölüm senden ayırabilir.
</li>
<li><code>
İdi yakşı aymış biliglig bügü, biliglig bügüler sözin tıñlağu</code><br>
Bilgili hakîm çok güzel söylemiş, bilgili hakimlerin sözünü dinlemek lâzımdır.
</li>
<li><code>
Meni muñka tegrür et öz emgetür, ara küldürür kör ara yığlatur</code><br>
Bana vücûdum ıztırap ve zahmet çektirir, bâzan güldürür, fakat bâzan da ağlatır.
</li>
<li><code>
Ajun tezginür-men tilekin udu, ara aç yatur-men arala todu</code><br>
Onun arzusuna uyarak, dünyayı dolaşırım, bâzan aç yatarım, bâzan da tok.
</li>
<li><code>
Bir ârzû yitürse takı bir kolur, takı birni bulsa tükel beg bolur</code><br>
O bir arzusuna kavuşursa, bir başkasını ister, onu da bulursa, artık insana tamamen hâkim olur.
</li>
<li><code>
Basumaz özüm bu et özni utup, basa bir bağırsak idim sen tutup</code><br>
Ben bu vücûdu yenip, ona hâkim olamıyorum, merhametli rabbim, sen ona hâkim ol.
</li>
<li><code>
Bu yavlak osuğluğ-turur bu et öz, semiz tutsa artuk bolur bu yavuz</code><br>
Bu vücût böyle kötü bir tıynettedir, onu kuvvetlendirirsen, daha çok kötüleşir.
</li>
<li><code>
Bulak semrise kör munar hem azar, idisin çalar yerke andın tezer</code><br>
Haşarı at semirirse, kudurur ve azar, sahibini yere vurur ve ondan kaçar.
</li>
<li><code>
Tükel avçı ıt teg et özke bakın, semiz bolsa bilmez idisi hakın</code><br>
Vücûda bak, tam bir av köpeği gibidir, semirirse, sahibinin hakkını tanımaz.
</li>
<li><code>
Karın todsa avka yügürmez bolur, idisi tilekinçe barmaz-turur</code><br>
Karnı doyarsa, ava koşmaz olur, sahibinin arzusuna göre hareket etmez, yerinde durur.
</li>
<li><code>
Kiçig oğlan özlüg et öz meñzegi, boğuz todsa yügrür tiler öz tiki</code><br>
Vücût küçük çocuğa benzer, karnı doyarsa, koşar, akranlarını arar.
</li>
<li><code>
Karın todsa et öz bolur ermegü, tilekçe tilese tilek bermegü</code><br>
Karın doyarsa, vücût tembelleşir, arzu ettiğin gibi olmasını istersen, onun istediğini vermemelisin.
</li>
<li><code>
Tiriglik tükeli tükel üç kün ol, anıñda narusı neçe tüş tün ol</code><br>
Hayat tamâmı-tamâmına üç gün sürer, bundan ötesi bir kaç rüya ve gecedir.
</li>
<li><code>
Birisi yarın ol biri keçti tün, yarınka tegirmü tiriglik bu kün</code><br>
Bu üç günden biri — yarındır, biri — dün geçti, bugünkü hayat acaba yarına ulaşacakmı.
</li>
<li><code>
Anıñda narukı tiriglik neçe, tiriglikke tutma söz aydım aça</code><br>
Bundan başka daha ne varsa, onu hayat telâkki etme, sana bunları izah ettim.
</li>
<li><code>
Tişi suhbeti me bu erlik otın, öçürmek üçün ol birer sâatın</code><br>
Kadın ile bulunmak da ancak bâzı anlarda erkeklik âteşini söndürmek içindir.
</li>
<li><code>
Bu otuğ negü teg öçürse öçer, kerek erse körklüg ya körksüz kuçar</code><br>
insan bu âteşi nasıl söndürse olur, ister güzel, ister çirkin olsun, sırası geldikçe kucaklar.
</li>
<li><code>
Boğuz tatğı barça karın todmak ol, karın todsa artuk asığ kodmak ol</code><br>
Bütün boğaz zevkleri karnın doymasıdır;' karın doyunca, en faydalı olanı yemekten el çekmektir.
</li>
<li><code>
Karın todsa arpa ya halvâ bir ol, kalur barça artıp tolur kirgü yol</code><br>
Karın doyarsa, arpa veya helva birdir, hepsi artar, kalır, gireceği yol tıkanır.
</li>
<li><code>
Şeker halvâ yegli ya arpa üyür, todup yatsa tañda yana aç-turur</code><br>
îster şeker, helva, ister arpa, darı yemiş olsun, doyup yatan sabah tekrar aç kalkar.
</li>
<li><code>
Negü ter eşitgil sakınuk çığay, çığay erse neñke közi köñli bay</code><br>
Dinle mal bakımından yoksul olduğu hâlde, gözü ve gönülü zengin olan, takva sahibi fakir ne der.
</li>
<li><code>
Şekerlig yidiñ sen ajun nimeti, kavuk yür yedim men özüm tâkatı</code><br>
Sen tatlı dünya nimetleri yedin, ben ise, ancak kudretimin yettiği kepek ve darı yedim.
</li>
<li><code>
İkigün todup teñ keçe yattımız, keçip bardı kelmiş künüm sâatı</code><br>
Her ikimiz aynı derecede doyup akşam yattık, günüm geçti, gitti.
</li>
<li><code>
Ajunuğ neçe terse öz ölgülüg, iki böz tegir ol saña belgülüg</code><br>
Dünyayı ne kadar toplarsan-topla, senin bundan muhakkak olarak beraber götüreceğin ancak iki bez parçasıdır.
</li>
<li><code>
Çığay bay ikigün ölümde kedin, yana tüz bolurlar kara yer katın</code><br>
Fakir ve zengin, ölümden sonra, her ikisi de kara toprağın altında tekrar müsavi olur.
</li>
<li><code>
İki künki erter erejke bolup, nelük arsıkar sen tiriglik bulup</code><br>
Hayatta iki günlük geçici huzur için neden kendini aldatıyorsun.
</li>
<li><code>
Özüñ suklanur sen ajun tergeli, ölüm suklanur kör seni tutğalı</code><br>
Sen dünya malını toplamak için can atıyorsun, ölüm ise, seni yakalamak için can atıyor.
</li>
<li><code>
Tiriglik barır künde sendin kaçar, yavuz bu ölüm kör uluñnı bıçar</code><br>
Hayat geçer ve her gün senden bir az daha uzaklaşır, bu ölüm fenadır senin kökünü kazır.
</li>
<li><code>
Seziksiz ölür kör tirig boldaçı, kayu kün ölürüg yok ol bildeçi</code><br>
Diri olan, şüphesiz, ölür, fakat hangi gün öleceğini bilen yoktur.
</li>
<li><code>
Kiçig erse umnur sakal öñüke, sakal önse umnur ürüñ bolğuka</code><br>
Küçük iken, insan sakal çıkmasını bekler, sakal çıkınca, beyaz olmasını bekler.
</li>
<li><code>
Sakalıñ ürüñ bolsa keldi ölüm, ölümke asığ kılmaz ok ya tolum</code><br>
Sakalın beyazlaşınca, ölüm geldi demektir, ok-yay, silâh ölüme karşı fayda etmez.
</li>
<li><code>
Körürde küyürme özüñni küçün, özüñ otka atma bu dünyâ üçün</code><br>
Kendini göz göre-göre zorla yakma, bu dünya için, kendini âteşe atma.
</li>
<li><code>
Açığ suv teg ol kör bu dünyâ neñi, neçe içse kanmaz ölimez eñi</code><br>
Bu dünya malı acı su gibidir, insan ne kadar içse, kanmaz, damağı bile nemlenmez.
</li>
<li><code>
Kuruğ kumka okşar bu yalñuk özi, ögüz kirse todmaz bu sukluk közi</code><br>
Bu insan kuru kuma benzer, onun tamahkâr gözü derya girse, doymaz.
</li>
<li><code>
Sakığ&gt;<ol ança="" bu="" code="" dünyâ="" ederse="" kaçar<="" közüñde="" neçe="" ol="" uçar,="" öz=""><br>
Bu dünya seraptır, gözünden uçar, ne kadar takip edersen, o kadar kaçar.
</ol></code></li>
<li><code>
Et öz ârzû sürgen tapuğka tezig, körünmez yağıka bu bermez kezig</code><br>
Nefsinin arzularını kendisinden uzaklaştıran ve ibâdete koşan kimse, gizli düşmana fırsat vermez.
</li>
<li><code>
Et özke alık berme egme boyun, avınçı sakınç ol tileki oyun</code><br>
Vücûda tâviz verme ve ona boyun eğme, onun avutması ıztırap, ettiği de hava ve hevestir.
</li>
<li><code>
Keçürmiş tiriglik barır kelgüsüz, neçe ol bu kalmış yeme belgüsüz</code><br>
Geçen hayat bir daha dönmemek üzere gider, geri kalanı ne kadar sürer, bu da belli değildir.
</li>
<li><code>
Bu bolmış künüñ barı kılma yava, ölümke anunğıl tapuğ kıl ive</code><br>
Bari elde bulunan bugünü başına geçirme, ölüme hazırlan, ibâdete koş.
</li>
<li><code>
Negü ter eşitgil odunmış kişi, kamuğ bulğanuktın süzülmiş kişi</code><br>
Uyanmış ve bütün bulanıklıklardan süzülmüş olan insan ne der, dinle.
</li>
<li><code>
Keçürdüñ keçigli bu tünki tünüñ, keçermü siziklig keligli künüñ</code><br>
Dün geceni geçirdin, gelen gününün geçeceğinden şüphemi ediyorsun.
</li>
<li><code>
Keçürmiş keçürgü ara bir tüşün, tiriglikke munça bedütme ünüñ</code><br>
Geçmiş ile geçecek arasında ancak bir konak vardır, bir konaklık hayat için, bu kadar gürültü etme.
</li>
<li><code>
Büte boldı munda tiriglik yedim, üd üdlek ıdıp nefs butını sıdım</code><br>
Epiyi bir zaman oldu, hayatımı burada geçirdim, zamanla nefsin belini kırdım.
</li>
<li><code>
Bu kün kend uluşka okır sen meni, bulun kılsa nefsim yuluğlı kanı</code><br>
Bugün sen beni kasabaya ve şehre çağırıyorsun, orada nefsimin esiri olursam, beni kurtaracak bulunurmu.
</li>
<li><code>
Et öz bir yağı ol idi sarp yağı, kamuğ yerde yadmış tuzakı ağı</code><br>
Bu vücut bir düşmandır ve çok çetin bir düşmandır, o her yere tuzak ve ağını yaymıştır.
</li>
<li><code>
Tilekinçe ıdma katığlan tiren, et öz ülgi bermez ukuşluğ eren</code><br>
Onu arzusuna bırakma, gayret et, mukavemet göster, akıllı insanlar vücûda tâviz vermezler.
</li>
<li><code>
Negü ter eşitgil özin basmış er, havâ boynı yençip özin tutmış er</code><br>
Hava ve hevese gâlip gelerek, nefsine hâkim olmuş insan ne der, dinle.
</li>
<li><code>
Et özke bulun bolma bilgi uluğ, et öz bulnasa kör kolur din yuluğ</code><br>
Ey büyük bilgi sahibi, vücûdun esiri olma, vücût seni esir ederse, fidye olarak, dinini ister.
</li>
<li><code>
Biliglig tese bolmağay ol kişig, havâsı udu kılsa barça işig</code><br>
Her işi hava ve hevese uyarak yapan adama bilgili demek caiz değildir.
</li>
<li><code>
Ukuşluğ tese bolmağay ol erig, et öz bulnı bolsa ay köñli tirig</code><br>
Ey diri gönüllü, vücûdun esiri olan adama akıllı demek mümkün değildir.
</li>
<li><code>
Biligsiz kişi ol bolur belgülüg, et özke berür bolsa tutçı ülüg</code><br>
Vüvcûda dâima tâviz veren insan, gerçekten, bilgisiz insandır.
</li>
<li><code>
Ukuşsuz kişiler ol ol ay kadaş, havâ ârzûlarka özin kılsa baş</code><br>
Ey kardeş, kendilerini hava ve heveslerine baş yapanlar akılsız kimselerdir.
</li>
<li><code>
Munukı bu yañlığ-turur bu ajun, münin barça aydım sen ukğıl özün</code><br>
İşte bu dünya böyledir, onun bütün kusurlarını söyledim, artık sen düşün.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
