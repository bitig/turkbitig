<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Odgurmış'ın Öğdülmiş'e Nasîhat Ettiğini Söyler</title>

</head>
<body><script src="/js/theme.js"></script>

<div class="sitenav">
<span class="menu"><a class="menulink" href="/isimler/">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-80.html">&#60; Odgurmış B...</a> | <a href="kb-82.html">Kumaru Öğd... &#62;</a>
</div>

<main><div class="content">

<h2>Odgurmış'ın Öğdülmiş'e Nasîhat Ettiğini Söyler</h2>

<ol>
<li><code>
Odgurmış Öğdülmişke Pend Bermişin Ayur</code><br>
Odgurmış'ın Öğdülmiş'e Nasîhat Ettiğini Söyler
</li>
<li><code>
Sözüm bu osal bolmağıl ay kadaş, isizke tiriglik yava kılma yaş</code><br>
Sözüm şudur : Ey kardeş, gâfil olma, hayatı ve ömrü fenalıkla boşuna geçirme.
</li>
<li><code>
Köni bol yitürme könilik yolın, bu yol eltse ârzû tilekke bilin</code><br>
Dürüst ol, doğruluk yolundan ayrılma, bil ki, insanı dilek ve arzularına bu yol ulaştırır.
</li>
<li><code>
Bağırsak bulun barça tınlığ öze, tapuğ kıl bayatka köñül til tüze</code><br>
Her mahlûka karşı merhametli ol, gönülün ile dilini bir ederek, Tanrıya ihlâsla ibâdet kıl.
</li>
<li><code>
Sakınç kısğa tutğıl tapuğ kıl uzun, iverde amul bol buşarda tüzün</code><br>
Dünya düşüncesini kısa tut, ibâdeti uzun, acele ederken, sakin ve hiddetlenirken de, halîm ol.
</li>
<li><code>
Ölümüg unıtma itigiñ kılın, özüñni unıtma tüp aslıñ bilin</code><br>
Ölümü unutma, bunun hazırlığını gör, kendini unutma, aslını ve menşeini bil.
</li>
<li><code>
Karağurma dünyâka sukluk kılıp, kalır bu barır sen ökünçün ulıp</code><br>
Dünyaya tamah ederek, ruhunu karartma, dünya kalır, fakat sen peşimanlık ile inleyerek gidersin.
</li>
<li><code>
Bayat hükmi tapla negü kelse yüd, bodunka asığ kıl bolu berse üd</code><br>
Tanrı hükmüne razı ol, ne gelirse, ona tahammül et, sırası geldikçe, halka faydalı ol.
</li>
<li><code>
Köni sözle kavliñ tükel kıl bütün, bolur kavli yalğan kişiler otun</code><br>
Doğru söyle, sözün dürüst ve tam olsun, sözü yalan kimseler küstah olur.
</li>
<li><code>
Küler yüz isig söz kılınç edgü tut, bolu berge üdlek kelü berge kut</code><br>
Güler yüzlü, tatlı sözlü ol ve iyi hareket et, böylece devir döner ve sana saadet geliverir.
</li>
<li><code>
Akı bolğıl alçak tuz etmek yetür, kişi aybı açma sen örtüp yitür</code><br>
Cömert ve alçak gönüllü ol, tuz-ekmek yedir, başkalarının aybını görme, ört ve yok farzet.
</li>
<li><code>
Havâ basğıl övkeñ kelir erse yığ, el öz egri yolka barır erse yığ</code><br>
Arzularına hâkim ol, öfkelenirsen, kendini tut, nefsin eğri yola saparsa, ona mâni ol.
</li>
<li><code>
Özüñ asğı kolma bodun asğı kol, yüdürme yük ilke özüñ yükçi bol</code><br>
Kendi menfaatini düşünme, halkın menfaatini düşün, halka yük yükleme, yükü kendin taşı.
</li>
<li><code>
Tavar neñ barın kıl özüñke yuluğ, bodunuğ sevindür ay bilgi uluğ</code><br>
Malını, mülkünü, neyin varsa, günahlarının kefareti olarak dağıt, halkı sevindir, ey derin bilgili insan.
</li>
<li><code>
Kişi üdrümi kör kişini yular, sevüg cân yuluğlap sevinçin tiler</code><br>
İnsanların seçkini insanları kurtarır, onların sevinci uğrunda kendi sevgili canını feclâ eder.
</li>
<li><code>
İdi yakşı aymış kör üdrüm talu, biliglig ukuşluğ meñesi tolu</code><br>
Yüksek, seçkin, bilgili, akıllı ve çok iyi düşünen insan pek güzel söylemiştir.
</li>
<li><code>
Asığlığ kişi ol kişi üdrümi, bağırsak kişi ol bodun ködrümi</code><br>
insanların seçkini faydalı olan insandır, halk nazarında muteber kimse, merhametli olan insandır.
</li>
<li><code>
Kişilik atı kör iki neñ-turur, bağırsak biri bir akı neñ berür</code><br>
insanlık adını taşıyabilmek için, iki şey lâzımdır, biri merhametli olmak, biri de cömert olup, mal dağıtmaktır.
</li>
<li><code>
Takı munda yegrek ayur kör ukuş, ukuş yolı tutsa asığlar üküş</code><br>
Bak, akıl bundan daha güzel söyler, aklın yolunu tutmanın faydası çoktur.
</li>
<li><code>
Akı tep ayurlar kayu ol akı, akı cân yuluğlap öter er hakı</code><br>
Cömert derler, cömert kimdir, cömert canını feda ederek, insanın hakkını veren insandır.
</li>
<li><code>
Akılık ol ermez ülese kümüş, akı cânı halkka kılur ol yuluş</code><br>
Gümüş dağıtmak cömertlik değildir, cömert halk için canını feda eder.
</li>
<li><code>
Akıtsa akı er bodunka tavar, aka yığlu tirlür añar halk avar</code><br>
Cömert insan halka malını akıtırsa, halk da koşarak, onun etrafında toplanır.
</li>
<li><code>
İki neñ-turur dünyâ atı çavı, biri neñ tavar ol biri yüz suvı</code><br>
Dünyada şân ve şöhret iki şey ile kaimdir, biri mal, mülk sahibi, biri şerefli olmaktır.
</li>
<li><code>
Bu iki bulup miñ yaşasa tükel, ölüm tutsa âhır adın bolğu hâl</code><br>
Bu iki şeyi bulup, insan tam bin yıl yaşasa bile, sonunda ölüm gelince, durum değişir.
</li>
<li><code>
Kara tapsa begler bedüyür kopar, üzeñü bar erse çigen berk kapar</code><br>
Halk vazifesini yaparsa, beyler büyür, yükselir, üzengi varsa, insan yuları kuvvetli tutar.
</li>
<li><code>
Bu ol dünyâ devlet karanıñ kurı, bulunmaz bulunsa bolur beg karı</code><br>
Dünyanın, devletin ve halkın ahvâli budur, bunlar bulunmaz, bulununca da bey artık ihtiyarlamış olur.
</li>
<li><code>
Özüñ köçgü atıñ seniñ köçkün ol, köçütçi ölüm kelgü âhır kün ol</code><br>
Sen göçeceksin, senin adın geçecektir, son gününde seni göçüren ölüm gelecektir.
</li>
<li><code>
Köçügli kişi itmez ordu saray, yorığlı kişi yolda kalmaz yıl ay</code><br>
Göçecek olan kimse köşk ve saray yapmaz, gezgin kimse yolda aylar ve yıllarca kalmaz.
</li>
<li><code>
Özüñni yol ötgen sakın ay kadaş, sevinç kılma artuk yazuk kılma kaş</code><br>
Ey kardeş, kendini bu yolu geçmiş bil, bu dünyada fazla sevinip gülme.
</li>
<li><code>
Keçigli-turur bu ajun kalğusuz, ölügli-turur öz küni belgüsüz</code><br>
Bu dünya kalmaz geçicidir, insan ölecektir, bunun günü belli olmaz.
</li>
<li><code>
Anunmış-turur bu ölüm tarmakı, usanıp yorırda iler karmakı</code><br>
Ölümün pençesi hazırlanmıştır, gaflet içinde yürürken, onun çengeli insana saplanır.
</li>
<li><code>
Bu dünyâ aş ol bir bu aş yegliniñ, atını sen ök ay şatım yok meniñ</code><br>
Bu dünya bir yemektir, bu yemeği yiyenin adını sen söyle, ona benim cesaretim yok.
</li>
<li><code>
Tilek ârzû sürme havâñnı yığın, kişig soñdamağıl tiliñ kıl ağın</code><br>
Heva ve arzu peşinde koşma, nefsine mâni ol, başkalarını çekiştirme, dilini tut.
</li>
<li><code>
Negü ter eşitgil ay köñli oduğ, bu söz işke tutsa tokınmaz yoduğ</code><br>
Gönülü uyanık insan ne der, dinle, bu söze göre hareket edersen, sana zarar gelmez.
</li>
<li><code>
Tilek ârzû sürmek idi ked tatığ, tatığ aytığı bar yarınlık katığ</code><br>
Heva ve arzu peşinde koşmak çok zevklidir, fakat bu zevk için yarın ağır bir şekilde hesap sorulacaktır.
</li>
<li><code>
Tatığka tatığsız süçigke açığ, ağışka eniş ol edizke batığ</code><br>
Tatlıya karşı tatsız, lezzetliye karşı acı, çıkışa karşı iniş ve yüksekliğe karşı da derinlik vardır.
</li>
<li><code>
Tükel kız kılınçlığ-turur bu ajun, seni armasunı ay kılkı tüzün</code><br>
Bu dünya tam bir kıza benzer, ey yumuşak huylu insan, o seni aldatmasın.
</li>
<li><code>
Telim yelke berdi seni teglerig, keçürdi ilig teg telim beglerig</code><br>
O senin gibi bir çok insanları yele verdi, hükümdar gibi bir çok beyleri gördü-geçirdi.
</li>
<li><code>
Köz açtı silerke bu berdi elig, osal bolmağıl sen ay kılkı silig</code><br>
Bugün size baktı ve el uzattı, gâfıl olma, ey temiz yürekli insan.
</li>
<li><code>
Negü berdi erse yana alğay ok, neçe terdi erse yana saçğay ok</code><br>
Sana ne verdi ise, yine alacaktır, sende neler topladı ise, onları yine dağıtacaktır.
</li>
<li><code>
Neçe külse âhır yana sığtatur, neçe itse evre buzar artatur</code><br>
Ne kadar gülerse-gülsün, bir gün yine ağlatır, ne kadar düzeltirse düzeltsin, bir gün bozar, dağıtır.
</li>
<li><code>
Kılıkı cefâ ol kılınçı otun, yaruklukı azrak üküşi tütün</code><br>
Onun tabıati cefâcı ve küstahtır, aydınlığı az, tozu ve dumanı daha çoktur.
</li>
<li><code>
Bezenür kişike özin körkitür, köñül berdiñ erse adak berkitür</code><br>
Süslenir, insana kendini gösterir, gönül verirsen, senin elini-ayağını bağlar.
</li>
<li><code>
Şeker birle igdür berür kin ağu, yayığ kut kılınçı bu ol ay bügü</code><br>
Şeker ile besler, sonunda zehir verir, eyhakîm, dönek saadet böyledir.
</li>
<li><code>
Negü ter eşitgil sakınuk başı, sakınğıl ay devlet idisi kişi</code><br>
Takva sahibi insan ne der, dinle, ey saadete eren kimse, bunu iyice düşün.
</li>
<li><code>
Kalır dünyâka berme saklan köñül, cefâçı-turur bu ay kılkı amul</code><br>
Geriye bırakacağın bu dünyaya gönül verme, sakın, ey sakin tabiatlı insan, o cefa edicidir.
</li>
<li><code>
İdi yakşı aymış kör üdrüm talu, biliglig ukuşluğ hiredi tolu</code><br>
Bak, yüksek, seçkin, bilgili ve çok akıllı insan ne kadar güzel söylemiş.
</li>
<li><code>
Yayığ kutka ilnıp yañılma yorık, ınançsız-turur kut kör evrer kılık</code><br>
Dönek saadete kendini kaptırıp, yolunu şaşırma, saadete inanılmaz, bakarsın, değişiverir.
</li>
<li><code>
Kölike-turur dünyâ devlet küni, kölike bir ök yerde turmaz köni</code><br>
Dünya ve saadet günleri bir gölgedir, gölge dâima aynı yerde ve aynı şekilde kalmaz.
</li>
<li><code>
Diniñni ağır tut bu dünyâñ uçuz, ağır kılğa diniñ ay bilgi ögüz</code><br>
Dinine kıymet ver, bu dünyaya değer verme, ey bilgisi deniz gibi olan insan, sana dinin kıymet kazandırır.
</li>
<li><code>
Erejke avınma sevinme sakın, bayat yadı birle tapuğ kıl bakın</code><br>
Rahata erdim diye, avunma ve sevinme, kendini tut, Tanrıya zikret ve ibâdetle meşgul ol.
</li>
<li><code>
Esürtmesü devlet seni ay kadaş, adıldukta şeksiz közüñ tolğa yaş</code><br>
Ey kardeş, saadet seni sarhoş etmesin, ayılınca, hiç şüphe yok, gözün yaşla dolar.
</li>
<li><code>
Negü ter eşitgil bu bodun begi, sınap sözlemiş sözni yetlip ögi</code><br>
Akıllı, anlayışlı ve sözünü tecrübeye dayanarak söyleyen bey ne der, dinle.
</li>
<li><code>
Kimi erse devlet esürtse kelip, yağız yerde yarlur yüreki ulıp</code><br>
Saadet gelip, kimi sarhoş ederse, onun kara toprak altında inlemekten kalbi parçalanır.
</li>
<li><code>
Uluğlukka esrüp kim ahsumlasa, kara yer katında kıyın yer basa</code><br>
Kim büyüklükten sarhoş olup, kendini kaybederse, sonunda kara toprak altında bunun cezasını çeker.
</li>
<li><code>
Yegitlik ya baylık bu kut esrüki, süçig esrükinde beter ay beki</code><br>
Gençlik, zenginlik veya bu saadet sarhoşluğu, ey kudretli insan, şarap sarhoşluğundan beterdir.
</li>
<li><code>
Esürse kalı borçı bornı içip, udıp kopsa adlur usında keçip</code><br>
Eğer içki içen şaraptan sarhoş olursa, uyuyunca bu sarhoşluk geçer ve kalkınca ayılmış olur.
</li>
<li><code>
Bu devlet esürtse adın adlumaz, ölüm tutmağınça udır odnumaz</code><br>
Saadetin sarhoş ettiği kimse ise, bir daha ayılamaz, ölüm yakalayıncaya kadar uyur, uyanmaz.
</li>
<li><code>
Atıñ boldı kul kılma begler işi, özüñ kullukı kıl ay edgü kişi</code><br>
Adın kul oldu, sen beyler işi ile uğraşma, ey iyi insan, kendi kulluğun ile meşgul ol.
</li>
<li><code>
Telim kalğu ermez tiriglik küni, uzun barğu ermez uluğluk üni</code><br>
Hayat çok uzun sürecek değildir, büyüklük şöhreti pek uzaklara gidecek değildir.
</li>
<li><code>
Neçe miñ yaşasa öz ölgü-turur, ulaşmış et özler üzülgü-turur</code><br>
Binlerce yıl yaşasa bile, insan nihayet bir gün ölecektir, vücudda birleşmiş olan azalar birbirlerinden ayrılacaktır.
</li>
<li><code>
Muñar meñzer emdi eşit bu sözüg, köñülke alınğıl evürme yüzüg</code><br>
Şimdi buna benzer şu sözü dinle, onu benimse ve küçümseme.
</li>
<li><code>
Tilek ârzû nimet tükel yese sen, tiriglik suvın sen bulup içse sen</code><br>
Bütün arzularına ve dünya nimetlerine nail olsan, âb-ı hayatı bulup, ondan içsen,
</li>
<li><code>
Sunup tutsa elgiñ eger kök közin, başıñ kökke tegse yana yerde sen</code><br>
Elini uzatarak, gökteki yıldızları tutsan ve başın göğe değse bile, sonunda sen yine yerdesin.
</li>
<li><code>
Köni sözleyin söz saña ay kadaş, negü kizleyin men ay köñli tüdeş</code><br>
Ey kardeş, sana doğrusunu söyleyeyim, ey gönüldeş, senden niçin gizleyeyim.
</li>
<li><code>
Kalı sevmez öz kör bu dünyâ neñin, tü nimet talu tüz kılınçın yañın</code><br>
Bu dünya malını, türlü nimetini, güzel yüzlülerin nâz ve işvelerini insan nasıl sevmez.
</li>
<li><code>
Erej ârzû nimet bu kodmak kamuğ, yayığ dünyâ yaptı maña bu kapuğ</code><br>
Rahat, arzu ve bu nimetlerin hepsini terk edince, dönek dünya bana bu kapıyı kapadı.
</li>
<li><code>
Bayattın yıratur bu dünyâ kişig, tıdar kıldru ıdmaz bu edgü işig</code><br>
Bu dünya insanı Tanrıdan uzaklaştırır, iyi işlere mâni olur ve yapılmasına meydan vermez.
</li>
<li><code>
Bu korkınç üçün bilge dünyâ kodup, ajun tezginü yügrür emgek yüdüp</code><br>
Bundan korktuğu için, arif dünyayı bırakıp, zahmeti tercih ederek, dünyayı dolaşır-durur.
</li>
<li><code>
Kayu tağda yügrür üñürde evi, yemi ot köki içgü yağmur suvı</code><br>
Biri dağda koşar, evi mağaradır, onun yediği ot kökü, içtiği yağmur suyudur.
</li>
<li><code>
Kayusı biyâbanda yügrür kezip, bayatka bu korku sakınçıñ sızıp</code><br>
Biri Tanrıya karşı bu korku ve endişe ile, bitkin bir hâlde, çöllerde koşar.
</li>
<li><code>
Kayusı örüm kedti bükri uça, kayu yer kezer bu közi yaş saça</code><br>
Biri çullara bürünmüş, biri gözünden yaş dökerek, diyâr-diyâr dolaşır.
</li>
<li><code>
Kayusı yemez aş özin sızğurur, kayu tünle yatmaz adakın turur</code><br>
Biri yemek yemez, kendini zayıflatır, biri gece yatmaz, ayakta durur.
</li>
<li><code>
Bu yañlığ yorırlar odunmış kişi, udımış-tururmız usayuk başı</code><br>
Uyanmış insanlar böyle yaşarlar, gafillerin gafili biz ise, uykuya dalmışız.
</li>
<li><code>
Sen emdi küdezgil özüñ ay kadaş, seniñ boldı dünyâ özüñ boldı baş</code><br>
Ey kardeş, sen şimdi kendini koru, dünya senin oldu, sen baş oldun.
</li>
<li><code>
Havâ bas ukuş birle nefs boynı sı, bu ol er nişânı ukuş belgüsi</code><br>
Heva ve arzularına hâkim ol, akıl ile nefsin boynunu kır, insanlık nişanı ve akıllılık alâmeti budur.
</li>
<li><code>
Bu iki bile er yokadur küçün, muñar kim bulun bolsa emger öçün</code><br>
Bu ikisi ile insan zorla kendini mahveder, kim bunların esiri olursa, onu iztıraba sürükler.
</li>
<li><code>
Munukı barır-men bu kün adrılıp, seniñ me yoluñ bu kel edgü kılıp</code><br>
işte ben bugün ayrılıp gidiyorum, senin de yolun budur, iyilik yap da beni öyle takip et.
</li>
<li><code>
İsizke katılma kılınç edgü tut, isiz iki ajun kılur özke yut</code><br>
Kötülere katılma, her vakit iyi hareket et, kötü insan için, her iki dünya felâketler ile doludur.
</li>
<li><code>
Negü ter eşit köñli bışmış kişi, ölümde oza işin itmiş kişi</code><br>
Gönülü olgunlaşmış, ölmeden önce âhiret işini yoluna koymuş olan insan ne der, dinle.
</li>
<li><code>
İsizke yüreklig ayâ buğrağu, isiz kılma isiz yemi ol ağu</code><br>
Ey deve aygırı gibi, cesaretle kötülüğe koşan insan, kötülük etme, kötülüğü zehir besler.
</li>
<li><code>
Ayâ keñ yorıklığ bodun öktemi, ölüm yetgelir terk otı kıl emi</code><br>
Ey insanlara geniş bir salâhiyetle hüküm eden kimse, ölüm yetişmek üzeredir, çabuk bir çâresine bak.
</li>
<li><code>
Ayâ men tegüçi meni sav meni, ölümke anunğıl yanur ked seni</code><br>
Ey ben diyen insan, şu beni, beni bırak, ölüme hazırlan, o seni, seni diyor.
</li>
<li><code>
Ayâ aç közi suk bu dünyâ kulı, ölüm suklanur kör seni tutğalı</code><br>
Ey aç gözlü, tamahkâr, bu dünyanın kulu olan insan, ölüm seni tutmak için tamah ediyor.
</li>
<li><code>
Ayur ay kadaşım barır-men muñun, iki neñke artuk açır-men bu kün</code><br>
Odgurmış devam etti : — Ey kardeşim, keder içinde gidiyorum, bugün bilhassa şu iki şey için üzülüyorum.
</li>
<li><code>
Biri bir bayat tapğı mendin kalır, ikinçi idim yadı tilde barır</code><br>
Biri Tanrıya ibâdet edemeyeceğim, ikincisi de dilim Tanrıyı zikredemeyecektir.
</li>
<li><code>
Bu kün ya yarın tut yumulsa bu köz, selerniñ duâka bolur muñluğ öz</code><br>
Bugün veya yarın bu göz kapanınca, ben de sizin duanıza muhtaç olacağım.
</li>
<li><code>
Duâda unıtma meni ay kadaş, meniñde kedin sen kelir sen ulaş</code><br>
Ey kardeş, duada beni unutma, benden sonra sen geleceksin, yanaş.
</li>
<li><code>
Munukı körür sen meniñ hâlimi, saña bolsu ibret otı kıl emi</code><br>
Benim hâlimi işte görüyorsun, bu sana ibret olsun, buna göre bir çâre ve tedbir al.
</li>
<li><code>
Ölüm keldi eltür barır-men muñun, saña kelge mende basa sen anun</code><br>
Ölüm geldi, götürüyor, ben keder içinde gidiyorum, benden sonra sana gelecektir, sen hazırlıklı bulun.
</li>
<li><code>
Bu kün adrılur-men muñun öz barır, kavuşğum kaçan erki teñri bilir</code><br>
Bugün ben üzüntü içinde ayrılıp gidiyorum, bir daha ne zaman kavuşacağımızı ancak Tanrı bilir.
</li>
<li><code>
Negü ter eşitgil ölügli kişi, ölürde ulıp yerke çalmış başı</code><br>
Ölen ve ölürken inleyerek, başını yere vuran insan ne der, dinle.
</li>
<li><code>
Ölür-men ökünçün akar köz yulum, tatığlar tatığsız kılur bu ölüm</code><br>
Ölüyorum, peşimanlıktan iki gözüm iki çeşme oldu, bu ölüm tatlıları tatsızlaştırıyor.
</li>
<li><code>
Ölümde basa kör iki yol küder, ikide kayu erki barğu yolum</code><br>
Ölümden sonra insanı ıkı yol bekler, acaba bu ikisinden hangisi benim yolum olacaktır.
</li>
<li><code>
Yana ok ayur ay bağırsak kadaş, meniñ kadğuma sen köñül kılma baş</code><br>
Odgurmış devamla : — Ey merhametli kardeşim, benim kaygımla sen gönlünü yaralama— dedi —
</li>
<li><code>
Ulıma köñül bertme mende basa, köñül bas duâ kıl katığlan usa</code><br>
Benden sonra feryad etme ve gönlünü üzme, mümkün mertebe kendine hâkim olmağa çalış ve bana duâ et.
</li>
<li><code>
Sığıt kılma artuk tıda tut özüñ, bu işni bayat ıdtı kesgil sözüg</code><br>
Fazla ağlama, buna mâni olmağa gayret et, bu Tanrının emridir, işte bu kadar.
</li>
<li><code>
Yorı yanğıl emdi yana evke bar, sakınç kadğu birle köñül kılma tar</code><br>
Haydi, şimdi dön, tekrar evine git, bu keder ve kaygı ile canını sıkma.
</li>
<li><code>
Kereklig tutuzdum saña barça söz, unıtma sözümni ayâ köñli tüz</code><br>
Sana lüzumlu olan her sözü söyledim, ey temiz kalpli insan, sözümü unutma.
</li>
<li><code>
İligke tegürgil meniñdin selâm, bu âhır selâm ol ay bilgi tamâm</code><br>
Hükümdara benden selâm söyle, ey kemâl sahibi insan, bu artık son selâmımdır.
<br><br>
<code>
Öğdülmiş cevabı Odgurmış ka</code><br>
ÖĞDÜLMİŞ'İN ODGURMIŞ'A CEVABI
</li>
<li><code>
Yanut berdi ögdülmiş aydı turup, negü teg barayın seni men kodup</code><br>
Öğdülmiş bir az durup-düşündükten sonra, cevap verdi: —Ben seni böyle bırakıp, nasıl giderim — dedi —
</li>
<li><code>
Ağır ig bile sen özüñ yalñuzun, negü teg kılur sen ay urğı tüzün</code><br>
Sen tek başına bu ağır hasta hâlinde ne yaparsın, ey asîl insan.
<br><br>
<code>
Odgurmış cevabı Öğdülmişke</code><br>
ODGURMIŞ'IN ÖĞDÜLMİŞ'E CEVABI
</li>
<li><code>
Yana aydı odğırmış emdi yorı, meniñ kadğumı sen yeme ay urı</code><br>
Odgurmış tekrar: — Oğlum, şimdi git, sen benim için hiç üzülme — dedi —
</li>
<li><code>
İdim yadı tap ol avınğu işim, körü ıdmağay teñri itgey işim</code><br>
Rabbimin zikri beni teselliye kâfidir, Tanrı beni bırakmaz, o benim işimi yoluna koyar.
</li>
<li><code>
Kimi edgü tutsa bayat edlese, kamuğ edgü boldı anıñda basa</code><br>
Tanrı kime lütuf etmiş ve onu aziz eylemiş ise, artık onun her işi iyi gider.
</li>
<li><code>
İdi yakşı aymış köni sözlüg er, içig aşru körmiş yiti közlüg er</code><br>
Doğru sözlü ve her işi önceden gören keskin görüşlü insan çok güzel söylemiş :
</li>
<li><code>
Bayat kimke kılsa inâyet basut, anıñ boldı ajun bolu berdi kut</code><br>
Tanrı kime inayet ve yardım ederse, dünya onun olur ve o saadete kavuşur.
</li>
<li><code>
Bayat fazlı kimke yetilse tükel, bulur iki ajun bolur edgü hâl</code><br>
Kim Tanrının fazlına tamamen mazhar olursa, o .her iki dünya saadetine nail olur.
</li>
<li><code>
Kimi kodtı erse ay ersig urı, kerek bolsunı ıt kerek kök böri</code><br>
Ey cesur oğul, Tanrı onu terk ettikten sonra, ister köpek olsun, ister boz-kurt, hepsi birdir.
</li>
<li><code>
Sözin kesti odğırmış aydı kadaş, yorı bar esen tur közün tökme yaş</code><br>
Odgurmış:—Kardeşim, haydi git, sağ ol, gözünden yaş dökme — dedi — ve sözünü kesti.
</li>
<li><code>
Turup kuçtı ögdülmiş odğurmışığ, öpüp yığladı yerke tökti yaşığ</code><br>
Öğdülmiş kalkıp, Odgurmış'ı kucakladı ve öpüp ağlayarak, göz yaşı döktü.
</li>
<li><code>
Sığıt birle çıktı kör andın turup, atın mindi keldi yüz evke urup</code><br>
Üzüntü ile oradan kalkıp çıktı, atına binip, evine doğru yola koyuldu.
</li>
<li><code>
Tüşüp kirdi evke sakınçın tügük, sevinçi kitip köñli kadğun ükük</code><br>
Gelip evine girdi, yüzü kederli, neş'esız ve gönülü hüzün ile dolmuş idi.
</li>
<li><code>
Ne muñluğ-turur körse yalıñuk özi, sevinçi az ol barça kadğu tözi</code><br>
însan oğlu, dikkat edersen, ne kadar zayıf bir mahlûktur, sevinci az ve her şey onun için bir kaygı kaynağıdır.
</li>
<li><code>
Tilek barça bulsa sevinç küldürür, kalı kadğu kelse sakınç yığlatur</code><br>
Bütün dileklerine kavuşursa, sevinç onu neş'elendirir, kaygı gelirse, keder onu ağlatır.
</li>
<li><code>
Severin bulup körse sevnü küle, kalır adrılurda bu kadğu bile</code><br>
Sevdiklerini bulunca, onlara sevinerek ve gülerek bakar, ayrıldığı zaman yine kederi ile baş-başa kalır.
</li>
<li><code>
Arala avıtur sevinçin visâl, ara yığlatur kör firâkın tükel</code><br>
Bir bakarsın, visal onu sevinçle oyalar, bir bakarsın, firak onu sonsuz bir kederle ağlatır.
</li>
<li><code>
Negü bar ajunda firâkta katığ, firâk kadğuları teñizde batığ</code><br>
Dünyada firaktan daha güç ne var, firakın kaygıları denizden daha derindir.
</li>
<li><code>
Tirigle firâk bolsa kavşur yana, tilep irteşü yandru tapşur yana</code><br>
Sağ iken, ayrılsalar bile, insanlar yine kavuşurlar, isteyip arayarak, tekrar birbiri ile buluşurlar.
</li>
<li><code>
Kamuğda katığrak firâk bu ölüm, ölümke itig yok ya tutmaz tolum</code><br>
Hepsinden güç olan ayrılış bu ölümdür, ölüme çâre yok, ona silâhla karşı konulmaz.
</li>
<li><code>
Kamuğnuñ firâkı yakın ya yırak, ölümnüñ firâkı yırak bu firâk</code><br>
Her şeyin firakı yakın veya uzak olabilir, ölümün firakı uzak bir firaktır.
</li>
<li><code>
Muñar meñzer emdi bu beytig okı, okısa aça birge mani takı</code><br>
Şimdi buna benzeyen şu beyti oku, okursan, mânasını da iyice anlarsın :
</li>
<li><code>
Kamuğda katığrak ölüm ol firâk, firâkın töker yaş körügli karak</code><br>
Her şeyden ağır olan firak ölümdür, şu gören göz firak yüzünden yaş döker.
</li>
<li><code>
Tirigle firâkka visâl bar umınç, ölügli visâldın seziksiz yırak</code><br>
Sağ iken, firaka karşı bir visal ümidi vardır, ölen ise, şüphesiz, visalden uzaktır.
</li>
<li><code>
Yedi içti ögdülmiş az inçrünüp, namâzın yetürdi adakın turup</code><br>
Öğdülmiş bir az teselli bularak, yedi içti ve kalkıp, namazını kıldı.
</li>
<li><code>
Yaşık yerke endi yüzin kizledi, kalık karşu keldi izin izledi</code><br>
Güneş yere indi ve yüzünü gizledi, gök yüzü karşısından yükselerek, onun izini takip etti.
</li>
<li><code>
Töşek koldı yattı usı kelmedi, sakınç kadğu birle közin yummadı</code><br>
Döşek istedi, yattı, uykusu gelmedi, keder ve kaygı içinde gözünü yummadı.
</li>
<li><code>
Kopup çıktı ilke yuvuldı yaşı, ajun meñzi boldı habeş kırtışı</code><br>
Kalkıp, kapıya çıktı, göz yaşı döktü, dünyanın rengi habeş derisine benzemişti.
</li>
<li><code>
Yana yandı evke töşekke kirip, yatıp bardı bir az sakınçın serip</code><br>
Tekrar odasına dönüp, yatağına girdi, kederine hâkim olarak, bir az teselli buldu.
</li>
<li><code>
Yüzin kizledi yerke rûmi kızı, ajun meñzi boldı bu zengi yüzi</code><br>
Rûmî kızı yüzünü yere gizledi, dünyanın rengi zenci yüzüne döndü.
</li>
<li><code>
Usı kelmedi turdı baktı yana, kör ülker savulmış uçukmış tün e</code><br>
Uykusu gelmedi, kalktı, tekrar baktı, Ülker yıldızı aşağıya inmiş ve gece sonuna yaklaşmıştı.
</li>
<li><code>
Közin kökke tikti baka turdı keç, kara tün tünerdi yarumadı hiç</code><br>
Gözlerini göğe dikerek, uzun müddet seyre daldı, karanlık gece olduğu gibi devam etti ve bir türlü aydınlanmak bilmedi.
</li>
<li><code>
Yatıp bardı azrak odundı turup, yaşıl kökke baktı yokaru körüp</code><br>
Bir az yattı, uyudu, tekrar uyanıp, kalktı, başını kaldırıp, mavi göğe baktı.
</li>
<li><code>
Toğardın kara kuş kopup örledi, yağı ot kötürmiş teg ot yıldradı</code><br>
Doğudan Kara-Kuş yıldızı çıktı, yükseldi, düşman meş'alelerini yakmış gibi, ateş parladı.
</li>
<li><code>
Yetiken kötürdi yana baş örü, tüñitti yana yıldrık adğır naru</code><br>
Yedi-Kardeşler başını yukarı kaldırdı, Yıldırık yıldızı Aygır burcuna doğru eğildi.
</li>
<li><code>
Erentir başı endi yerke yağuk, yaşık baş kötürdi yüz açtı yaruk</code><br>
Erentir'in başı yere yakın bir noktaya kadar indi, güneş başını kaldırdı ve parlak yüzünü açtı.
</li>
<li><code>
Yana koptı yundı tarandı arığ, namâz kıldı virdin okıdı arığ</code><br>
Öğdülmiş tekrar kalktı, âbdest aldı, temizlendi, tarandı, namaz kıldı, evradını okudu.
</li>
<li><code>
Ajun kırtışı boldı altun öñi, yalın teg bolup dünyâ kızdı eñi</code><br>
Dünya altın rengine büründü, gök yüzü alev gibi kızardı.
</li>
<li><code>
Tonın kedti terkin atını tutup, yana karşıka bardı evdin turup</code><br>
Elbiselerini giyip, derhâl atına bindi ve evinden çıkıp, tekrar saraya geldi.
</li>
<li><code>
Tüşüp kirdi karşıka terkin yorıp, okıdı ilig kirdi köñlin terip</code><br>
inip, yürüyerek, doğruca saraya girdi, hükümdar çağırınca, kendisini toparladı, huzura çıktı.
</li>
<li><code>
Baka kördi ilig kör ögdülmişig, tüşük kördi köñlin ol edgü kişig</code><br>
Hükümdar Öğdülmiş'e dikkatle baktı ve bu iyi insanın gönlünü kederli gördü.
<br><br>
<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E SUÂLİ
</li>
<li><code>
Ayıttı ilig emdi hâliñ ne ol, sakınçlık körür-men özüñ ay amul</code><br>
Hükümdar sordu : — Bu hâlin nedir, ey sakin huylu insan, ben seni düşünceli buluyorum.
</li>
<li><code>
Negü yük kötürdüñ köñülke bu kün, nişânın körür-men alında tügün</code><br>
Gönlüne bugün nasıl bir derd yüklendi, alnındaki düğümde bunun alâmetini görüyorum.
</li>
<li><code>
Nelük al boduduñ kızıl meñziñi, negü berdi dünyâ saña öz öñi</code><br>
Kırmızı yüzün neden bugün solmuş? dünya başka ne endişeler çıkardı ?
</li>
<li><code>
Takı kut evürmedi sendin yüzin, yayığ dünyâ devlet yarutur közin</code><br>
Henüz saadet senden yüz çevirmedi, bu dönek dünya ve saadet henüz sana tebessüm ediyor.
</li>
<li><code>
Oñay evrilür emdi evren saña, tilekçe tuğar ay kün üdlek toña</code><br>
Felek henüz senin muradınca devrediyor, ey kahraman, ay, güneş, zaman arzu ettiğin gibi doğuyor.
</li>
<li><code>
Saña tügmedim men bu kaşım közüm, küler yüz tutar-men sevinçlig özüm</code><br>
Ben sana karşı henüz kaşımı çatmış değilim, senden çok memnunum, sana hep iltifat ediyorum.
</li>
<li><code>
Saña kim tegürdi bu kadğu sakınç, negü erki hâliñ sözüg ne erinç</code><br>
seni bu kaygı ve kedere düşürdü, bu hâlin nedir, cevâbını öğrenmek isterim.
</li>
<li><code>
Negü kadğu vaktı-turur ay oğul, maña ay bileyin ay kılkı amul</code><br>
Ey oğul, böyle bir zamanda bu nasıl bir derddir, bana söyle, ey sakin tab-atli insan, ben de bileyim.
</li>
<li><code>
Saña tegse emgek ya kadğu sakınç, maña ma kaçan bolğa anda sevinç</code><br>
Sen zahmet çekerken veya endişe içinde iken, ben nasıl sevinç duyabilirim.
<br><br>
<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş açtı sözin, kadaşı igi hâli ne erdükin</code><br>
Öğdülmiş cevap verdi, söze başlayarak, kardeşinin hastalığını ve durumunun nasıl olduğunu,
</li>
<li><code>
Özi barmışın hem neteg körmişin, ayu berdi öt sav negü aymışın</code><br>
Kendisinin oraya gittiğini ve onu nasıl bulduğunu, onun nasıl öğüt ve nasihatte bulunduğunu birer-birer anlattı.
<br><br>
<code>
İlig suali Öğdülmişke</code><br>
HÜKÜMDARIN ÖGDİLMİŞ'E SUÂLİ
</li>
<li><code>
Köñül bertti ilig yuvuldı yaşı, ayur ay diriğâ ol edgü kişi</code><br>
Hükümdar çok müteessir oldu, ağlamağa başladı ve:—O iyi insana çok yazık — dedi —
</li>
<li><code>
Bağışlasu teñri anıñ cânını, koratmasu andın eti kanını</code><br>
Tanrı onun canını bağışlasın, onun etine ve kanına bir halel getirmesin.
</li>
<li><code>
Yana aydı hâli negü ol anıñ, negü teg kodup keldi köñlüñ seniñ</code><br>
Devamla : — Onun hâli nasıldır, onu bırakıp gelmeğe gönlün nasıl razı oldu — dedi —
</li>
<li><code>
Anı kim küdezür igin kim körür, ol ig birle yalñuz negü teg yatur</code><br>
Ona kim hizmet eder, hastalığına kim bakar, o hasta-hasta yalnız başına nasıl orada kalır.
</li>
<li><code>
Nelük sermediñ anda ança turup, anı kimke kodtuñ bu yañlığ körüp</code><br>
Niçin orada bir müddet kalmadın, onu kime emânet ettin de, bu hâlde bıraktın, geldin.
<br><br>
<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı bu söz, añar sözledim men ay bilgi ögüz</code><br>
Ögdilmiş cevap verdi : — Ey deniz gibi derin bilgili insan, bu sözleri ona ben de söyledim — dedi -—
</li>
<li><code>
Meni evre sürdi sözüm tutmadı, sözin kadra kördüm küçüm yetmedi</code><br>
Bana itiraz etti, sözümü dinlemedi, sözüne karşı koymağı denedim, fakat gücüm yetmedi.
<br><br>
<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı teñri küdezgey anı, şifâ birge kolsa kopurğay anı</code><br>
Hükümdar : — Onu Tanrı korusun, o isterse, şifa ihsan ederek, onu ayağa kaldırır — dedi —
</li>
<li><code>
Bayatka ulamış-turur ög köñül, yava kılmağay bir bayat ay oğul</code><br>
O gönlünü, fikrini Tanrıya bağlamıştır, ey oğul, bir olan Tanrı onu elbette boş bırakmayacaktır.
</li>
<li><code>
Kayu kul kamuğdın evürse yüzi, yaratmış idike sığınsa özi</code><br>
Hangi kul her keşten yüz çevirip, yaratan rabbine sığınırsa,
</li>
<li><code>
Seziksiz küdezür anı bir bayat, tilekin berür hem bulur edgü at</code><br>
Bir olan Tanrı onu, şüphesiz, korur, onun arzularını yerine getirir ve o da iyi nâm kazanır.
</li>
<li><code>
Muñar meñzer emdi bu sözni eşit, köñülke alın ötrü özke iş it</code><br>
Şimdi buna benzeyen şu sözü dinle, bu senin gönlünde bulunsun, her işinde onu hatırla :
</li>
<li><code>
Bayatka sığınğıl kamuğdın üzül, köñül til arığ tut kılınçın süzül</code><br>
Her şeyi terk et, Tanrıya sığın, gönül ve dilini temiz tut, hareketini düzelt.
</li>
<li><code>
Bayat birge barça tilekiñ tükel, yekig ked yağıla bayatka tüzül</code><br>
Bütün arzularını Tanrı verecektir, şeytana karşı iyice mücâdele et, Tanrıya karşı da ihlâsını bozma.
</li>
<li><code>
Yana aydı ilig ay ögdülmiş e, sakınç kadğu birle yorıma buş a</code><br>
Hükümdar devamla:—Ey Öğdülmiş, fazla keder ve endişe edip, üzülme — dedi —
</li>
<li><code>
Ol edgü kişi erdi edgü başı, kalı ölse itgey bayatım işi</code><br>
O iyilerin başında gelen iyi bir insan idi, ölünce de Tanrı onun işini kolaylaştıracaktır.
</li>
<li><code>
Biziñe-turur iş yarın ay bügü, ne erki tiriglik ne erki tigü</code><br>
Ey hakîm, bu iş yarın bize de gelecektir, acaba hayatımız nasıl geçecek ve bunda bizler ne kazanacağız.
</li>
<li><code>
İsiz öz yegitlik yava kıldımız, isiz kep köñül ög isizde isiz</code><br>
Yazık, biz gençliğimizi boşuna geçirdik, yazık, vücûdumuz, kalbimiz ve fikrimiz hep kötüden de kötüdür.
</li>
<li><code>
Keçürmiş tiriglik bu kün boldı tüş, neteg keçti erse yanut kelge tuş</code><br>
Hayat bugün rüya gibi oldu, o nasıl geçti ise, mükâfatı da öyle olacaktır.
</li>
<li><code>
Bu kalmış tiriglik yava kılmağu, havâ ârzûlarka köñül bermegü</code><br>
Bu kalan ömrü artık heder etmemeli, heva ve arzulara gönül vermemelidir.
</li>
<li><code>
Neçe kılsa âhır öz ölgü-turur, ölümde kedin miñ öküñü-turur</code><br>
Nasıl olsa sonunda bu vücud ölecektir ve ölümden sonra da bin peşimanlık vardır.
</li>
<li><code>
Bu künde naru sen taşırtı turup, bodun küçlerin kör bağırsak bolup</code><br>
Bugünden itibaren sen dışarıda halka şefkat göster ve onun derdleri ile meşgul ol.
</li>
<li><code>
Meni kutaru bir özüñni bile, yanutı bayat birge edgü yola</code><br>
Beni ve kendini böylece kurtarmağa çalış, bunun karşılığında Tanrı bize iyi yol gösterecektir.
</li>
<li><code>
Negü ter eşitgil ay kılkı amul, bayat kullarıña bağırsak köñül</code><br>
Sakin tabiatlı olan ve Tanrı kullarına karşı merhametle hareket eden insan ne der, dinle.
</li>
<li><code>
Kim edgü kılınsa hem edgü yanut, bayat ok berür edgü közni yarut</code><br>
Kim iyilik ederse.Tanrı bunun karşılığında ona da iyilik verir, ey iyi insan, sen müsterih ol.
</li>
<li><code>
Kim isiz kılınsa öziñe kılur, ol isiz yanutı hem isiz bolur</code><br>
Kim kötülük ederse, kendisine eder, o kütülüğün karşılığı da kötü olur.
</li>
<li><code>
İsizlik tilese bar isiz kılın, ol isiz yanutı ulıtğay bilin</code><br>
Kötülük istersen, git, kötülük yap, fakat şunu da bil ki, bu kötülüğün karşılığı seni bir gün inletecektir.
<br><br>
<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı ilig, bu yarlığ berü tursa öt sav erig</code><br>
Öğdülmiş cevap verdi: — Hükümdar bu şekilde öğüt ve nasihatleri ile beni desteklemekte devam ettiği müddetçe,
</li>
<li><code>
Kamuğ edgü bolğay bodunka törü, tuta birge teñri bu beglik örü</code><br>
Halka tatbik edilen kanunlar dâima iyi olur, Tanrı da bu beyliği her vakit ayakta tutar — dedi —
</li>
<li><code>
İlig ked yaşasu kutadsu kutun, yuluğ bolsu cânım tenim öz bütün</code><br>
Hükümdar çok yaşasın, saadeti ve kudreti dâim olsun, benim canım, tenim ve bütün varlığım ona feda olsun.
</li>
<li><code>
Ölür özke tegmez meger edgü at, bu atın tirig tutsu erklig bayat</code><br>
Ölümlü insan için, iyi addan başka, hiç bir şeyin değeri yoktur, kudretli Tanrım iyi ad ile ömür sürdürsün.
</li>
<li><code>
Anunmış-turur bu ölüm tutğalı, özüñ ıdmağıl sen udıp yatğalı</code><br>
Bu ölüm seni yakalamak üzere hazırlanmış bulunmaktadır, kendini gaflet uykusuna bırakma.
</li>
<li><code>
İdi yakşı aymış biliglig tili, bu yañlığ bolur kör sakınuk yolı</code><br>
Bilgili insan çok güzel söylemiş, takva sahibi olan insan bu yoldan yürür.
</li>
<li><code>
Busuğda küder bu körünmez ecel, osalın basıkur umınçın amel</code><br>
Görünmez ecel pusuda bekler, ümit peşinde koşan gafil insanları ansızın yakalayıverir.
</li>
<li><code>
İsiz edgü barça kara yer bolur, bitilmiş ecelke yetilse ezel</code><br>
Ezelden yazılmış olan ecel erişince, iyi veya kötü, her kes kara toprak olur.
<br><br>
<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı teñri bu künde naru, maña bersü tevfik kılayın törü</code><br>
Hükümdar: —Bugünden itibaren Tanrı bana tevfik versin de ben bu yolda hukümü yürüteyim — dedi.
</li>
<li><code>
Sözin kesti ilig özi amrulup, yorıp çıktı ögdülmiş andın turup</code><br>
Hükümdar durdu ve sözünü kesti, Öğdülmiş kalkıp, huzurdan çıktı.
</li>
<li><code>
Yeme serdi kaç kün bu ögdülmiş e, sakınç kadğu birle yorıdı tuş a</code><br>
Öğdülmiş yine bir kaç gün sabır etti, keder ve endişesini içine akıttı.
</li>
<li><code>
Sakınçın kadaşı üçün kadğurup, sarığ kıldı meñzin özin sızğurup</code><br>
Kardeşi için üzüntü içinde idi, gittikçe sarardı, kederden adetâ eridi.
</li>
<li><code>
Turup sernümedi kadaşı üçün, yana barğusı keldi evre küçün</code><br>
Fakat fazla tahammül edemedi, tekrar gidip, kardeşini görmek istedi.
</li>
<li><code>
Turup bardı ilig taparu yorıp, okıdı ilig bu köründi kirip</code><br>
Kalkıp saraya gitti, hükümdarın daveti üzerine, huzura çıktı.
<br><br>
<code>
Öğdülmiş suali İligke</code><br>
ÖĞDÜLMİŞ'İN HÜKÜMDARA SUÂLİ
</li>
<li><code>
Ötündi iligke ayur-men bu kün, barayın kadaşım taparu yodun</code><br>
Hükümdara mâruzâtta bulundu ve : — Ben bugün kardeşimi yoklamak üzere, onu ziyaret etmek istiyorum—dedi —
</li>
<li><code>
Negü erki hâli köreyin anıñ, tirig barmu erki kadaşım meniñ</code><br>
Acaba ne hâldedir, onu bir göreyim, hayatta olup-olmadığını bir öğreneyim.
<br><br>
<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı barsa yarağlığ-turur, kadaşlık yakınlık ulaşu bolur</code><br>
Hükümdar: — Gidersen, çok iyi edersin, kardeşlik ve yakınlık karşılıklı ziyaretler ile yerine getirilir — dedi —
</li>
<li><code>
Yorı bar meniñdin yeme ök ayıt, negü ol igin kör me köñlin avıt</code><br>
Git, benim tarafımdan da hatırını sor, hastalığına bak, nasıldır, kendisini teselli et.
</li>
<li><code>
İlel tep turup çıktı andın yana, eviñe kelip tüşti aldı tına</code><br>
Öğdülmiş "baş üstüne" diyerek, oradan kalkıp çıktı, evine gelip, bir az dinlendi.
</li>
<li><code>
Aş içgü yedi az yana at tutup, kadaşı tapa bardı kadğu yüdüp</code><br>
Bir az yedi, içti, tekrar atına binip, mahzûn-mahzûn, kardeşinin bulunduğu yere doğru yola çıktı.
</li>
<li><code>
Yakın tegdi tüşti yorıp bardı ol, kapuğka tegip ündedi koldı yol</code><br>
Yaklaşınca, atından inip, yayan yürüdü, kapıya gelip, seslendi ve girmek için izin istedi.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/icerik.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
