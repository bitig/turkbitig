<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Öğdülmiş İn Geçen Hayatına Acıyarak Tövbe Ettiğini Söyler</title>

</head>
<body><script src="/js/theme.js"></script><script src="/js/text.js"></script>

<div class="sitenav">

<div class="path">
 <a href="/"><img class="logo" alt="Türk Bitig" src="/image/logo.png"></a>
 <a href="/"><b>BAŞ</b></a> &gt;
 <a href="/kutadgu-bilig/">Kutadgu Bilig</a>
</div><!--path end-->
<div id="prevnext"><a href="kb-72.html">&#60; Öğdülmiş H...</a> | <a href="kb-74.html">Odgurmış'ı... &#62;</a>
</div>

</div><!--sitenav end-->
<main><div class="content">

<h1>Öğdülmiş İn Geçen Hayatına Acıyarak Tövbe Ettiğini Söyler</h1>

<ol>
<li><code>
Öğdülmiş Keçmiş Tiriglikke Açip Tevbeka Oğramışın Ayur</code><br>
Öğdülmiş İn Geçen Hayatına Acıyarak Tövbe Ettiğini Söyler
</li>
<li><code>
Ayur-men yorıdım osalın küle, tiriglik yava boldı ğaflet bile</code><br>
Öğdülmiş : — Ben gaflet içinde kendimi mes'üd sandım, bu gaflet içinde hayatım heder oldu — dedi —
</li>
<li><code>
Tiriglik küçi bardı mendin kitip, tayak tuttı elgim bu tirgin atıp</code><br>
Yaşama kudreti beni terketti, uzaklaştı, ben bu zindeliği bırakıp, elime deynek aldım.
</li>
<li><code>
Ökündi ayur bardı isiz künüm, tiriglik tükedi kararur tünüm</code><br>
Peşıman oldu ve : — Ah, ne yazık ki, günlerim geçti, ömrüm tükendi, gecem artık kararmaktadır — dedi —
</li>
<li><code>
Yedi ârzû nimet özüm udlayu, tirildim hem ud teg bilü bilmeyü</code><br>
Ben, öküz gibi, heves ve nimet yedim, bilerek-bilmeyerek, bir öküz gibi yaşadım — dedi.
</li>
<li><code>
Ayur-men yorıdım osalın küle, künümni keçürdüm yavalık bile</code><br>
Sonra devam etti: — Ben gaflet içinde kendimi bahtiyar zannettim, günlerimi boşu-boşuna geçirdim.
</li>
<li><code>
Yegitlik küçi bardı mendin kite, açır-men yegitlikke küyüp tüte</code><br>
Gençlik kuvveti beni terkederek, uzaklaştı, bu giden gençliğime acıyor ve yanıp-tutuşuyorum.
</li>
<li><code>
Tiriglik uçuktı yağudı ölüm, ölümke itig yok ya ötkü yolum</code><br>
Hayat nihayet sonuna geldi, ölüm yaklaştı, ölüme karşı bir çâre olmadığı gibi, ondan kurtulacak bir yol da yoktur.
</li>
<li><code>
Saçım boldı suñkur tüsi teg şeşüt, sakal boldı yazkı kelef teg orut</code><br>
Saçım, sungur rengi gibi, kır oldu, sakalım yazdan kalmış kuru ota döndü.
</li>
<li><code>
Otuz iki tişim ürüñ yinçüler, üzüldi yipi kör saçıldı birer</code><br>
Otuz iki dişimin, bu beyaz incilerimin, ipi koptu ve onlar da birer birer döküldü.
</li>
<li><code>
Körür erdi közler bu künlük yerig, tünerdi körümez katında erig</code><br>
Gözlerim bu güneşli yer yüzünde her şeyi görürdü, şimdi gözlerime karanlık çöktü, önündeki insanları bile göremez oldu.
</li>
<li><code>
Yırak eştür erdi kulak tutsa ma, bu kün boldı elgin özüm imleme</code><br>
İyice dinlersem, uzaklardan duyardım, bugün ben artık insanlar ile ancak işaretle anlaşır oldum.
</li>
<li><code>
Kara erdi kuzğun tüsi teg başım, kuğu kondı başka yetildi yaşım</code><br>
Başım, kuzgun gibi, siyah idi, şimdi başıma kuğu kondu, yaşım da çok ileriledi.
</li>
<li><code>
Özüm yanğu boldı bayatka bu kün, yazuklar üçün yığlasa-men ünün</code><br>
Bugün artık Tanrıya rücû edecek zamanım geldi, günahlarım için, feryâd ederek, ağlamalıyım.
</li>
<li><code>
Özüm yanğu boldı bayatka turup, yazuklarka udri tilese kolup</code><br>
Artık kalkıp, Tanrıya dönmeliyim, günahlarım için, tövbe ve istiğfar etmeliyim.
</li>
<li><code>
Özüm kodsa emdi yarağsızlarığ, körigül bulğanuktın süzülse arığ</code><br>
Benim artık faydasız şeyleri bırakmam ve gönlümü mâsivadan temizlemem lâzımdır.
</li>
<li><code>
Özi tevbekılmak tiledi turup, bayatka sığınsa yazukın kolup</code><br>
Öğdülmiş böylece tövbe ve istiğfar ederek, Tanrıya sığınmak istedi.
</li>
<li><code>
Yana saknu aldı ayur ivmeyin, iveklikte yas ol anı kılmayın</code><br>
Fakat birden bire durup, düşündü ve : — Acele hareket etmemeliyim, çünkü acele etmek zararlıdır, bunu yapmamalıyım — dedi —
</li>
<li><code>
Eñ aşnu bu işke keñeşgü kerek, yarağsıznı özdin kemişgü kerek</code><br>
ilk önce bu iş için istişare etmem ve zararlı olan şeylerden vaz geçmem lâzımdır.
</li>
<li><code>
Keñeş birle kılğu kerek iş bilip, ökündi keñeşmegli işte ulıp</code><br>
Her işi bilerek ve danışarak yapmalıdır, danışmayan her kes işinde zarar görmüş ve sonunda peşiman olup, inlemiştir.
</li>
<li><code>
Negü ter eşitgil kişi tildemi, kamuğ kılğu işke keñeş ol emi</code><br>
Dinle, Tanrıdan insanlara haber getiren nebine der: her yapılacak işe meşveret ile çâre bulunur.
</li>
<li><code>
Keñeşgü kerek öz yakınka keñeş, keñeş birle itlür kamuğ törlüg iş</code><br>
insan her işini yakını ile danışmalıdır, her türlü iş danışma yolu ile halledilir.
</li>
<li><code>
Keñeşse oñarur kişi öz işi, ökünçlüg bolur kin keñeşmez kişi</code><br>
insanisinde ancak danışmak suretiyle muvaffak olur, danışmayan kimse sonunda peşiman olur.
</li>
<li><code>
Barayın-men emdi kadaşım tapa, keñeyin añar-men bu iş ay apa</code><br>
Ben şimdi kardeşimin yanına gideyim ve bu işi onunla istişare edeyim.
</li>
<li><code>
Yarağlığ tese-men kılayın bu iş, yarağsız tese kalsunı bu keñeş</code><br>
O da mâkûl görürse, ben bu işi yaparım, eğer mâkûl görmezse, bu işten vaz geçerim.
</li>
<li><code>
Kişi öz işin öz bilümez körüp, adınka ayıtğu kerek eştürüp</code><br>
İnsan kendisi kendi işini iyice bilemez, onu başkasına danışarak yapmak faydalı olur.
</li>
<li><code>
Keñeşse keñür ol kişike bilig, keñeşke bilig kirse yetlür elig</code><br>
Danışırsa, insanın bilgisi genişler, eğer bu danışmaya bilgi de katılırsa, o iş, tereddütsüz, elde edilir.
</li>
<li><code>
Negü ter eşitgil keñeşür kişi, keñeşin eter ol kişi öz işi</code><br>
İstişare eden insan ne der, dinle, insan kendi işini istişare ile yoluna koyar.
</li>
<li><code>
Negü iş kıluruñ kişike keñeş, keñeşmez kişini adaş tutma eş</code><br>
Ne gibi bir iş yapmak istersen, onu başkalarına danış, danışmayan kimseye karışma, ondan uzak dur.
</li>
<li><code>
Kayu işke tegse keñeş ötrü kıl, tilemiş tilekke keñeşin teñeş</code><br>
Her hangi bir işe girişmek istersen, önce istişare et, dilek ve arzularını istişâre ile yerine getir.
</li>
<li><code>
Keçe yattı erte turup yundı kör, atın mindi ilig tapa bardı kör</code><br>
Gece yattı, sabah kalkıp, âbdest aldı, atına binip, saraya gitti.
</li>
<li><code>
Yorıp kirdi ilig tapa yol kolup, orun berdi ilig ağırlap körüp</code><br>
Müsâade isteyip, hükümdarın huzuruna girdi, hükümdar ona iltifat ederek, yer gösterdi.
<br><br>
<code>
Öğdülmiş suali İligke</code><br>
ÖĞDÜLMİŞ'İN HÜKÜMDARA SUÂLİ
</li>
<li><code>
İligke ötündi ayur-men bu kün, kadaşımka barğum kelir örtügün</code><br>
Hükümdara arzetti ve: —Ben bugün kardeşimi şöyle bir ziyaret etmek istiyorum — dedi —
</li>
<li><code>
Kalı yarlıkasa barayın naru, ziyâret kılıp terk yanayın berü</code><br>
Müsade ederseniz, oraya gideyim, ziyaret edip, çabucak buraya dönerim.
<br><br>
<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı barıl meniñdin selâm, tegürgil añar sen ay bilgi tamâm</code><br>
Hükümdar : — Git, ona benden de selâm götür, ey bilgisi kâmil insan — dedi —
</li>
<li><code>
Unıtmasunı ol duâda meni, bayatka uladukta sırrın köni</code><br>
Sırrını doğruca Tanrıya ulaştırdığı vakit, duada beni de unutmasın.
</li>
<li><code>
Bayattın kolu bersü yazuklarım, duâ birle bolğay keçürgey kerim</code><br>
Günahlarımın affını Tanrıdan niyaz eylesin, belki kerîm rabbim beni duâ sayesinde beni affeder.
</li>
<li><code>
İlel tep turup çıktı ögdülmişe, eviñe kelip tüşti yazdı kaşa</code><br>
Öğdülmiş "baş üstüne!" diyerek, kalkıp çıktı ve sevinç içinde evine döndü.
</li>
<li><code>
Ajun kırtışı boldı altun öñi, yaşık zaferân kıldı yâkût öñi</code><br>
Dünya yüzü altın rengine girdi, güneş yakut rengini safrana çevirdi.
</li>
<li><code>
Kalık tügdi kaşın tünertti yüzin, tutup badı barça kişiler közin</code><br>
Gök kaşlarını çattı, yüzünü kararttı, bütün insanların gözünü tutup bağladı.
</li>
<li><code>
Namâz kıldı yattı töşekke kirip, bir ança udıdı ol ança erip</code><br>
Öğdülmiş namazını kıldıktan sonra, yatağa, girdi, bir müddet düşünerek, uyanık kaldı, sonra bir parça daldı.
</li>
<li><code>
Bir ança udıdı bir ança oduğ, kopa keldi saknu toğa keldi toğ</code><br>
Bir az uyudu, tekrar bir müddet uyanık yattı, düşünceleri onu bırakmadı, tekrar kalktı.
</li>
<li><code>
Töşek koldı yattı udıdı uzun, beliñlep odundı özi yalñuzun</code><br>
Tekrar yattı ve uzun bir müddet uyudu, kendi-kendine ürkerek, birden uyandı.
</li>
<li><code>
Yumulmadı yandru ikile közi, oduğ yattı saknu irikti özi</code><br>
Düşünceler içinde bir daha gözlerini kapatamadı, uyuyamadı ve kendisini çok yalnız hissetti.
</li>
<li><code>
Baka kördi öñdün kara kuş toğup, kopa keldi yerdin yalın teg bolup</code><br>
Dikkat etti, önce Müşteri yıldızı kalkıp, alev gibi, yerden yükselmeğe başladı.
</li>
<li><code>
Yarudı basa yıldrık adğır bile, tizildi erentir özin belgüle</code><br>
Sonra Aygır ile Yıldırık yıldızları parladı, bunlara bir de Erentir katıldı, bu yıldızları kendine işaret bil.
</li>
<li><code>
Sükiç koptı örlep kalıkka ağip, ünün sumlıdı sûri ibri okıp</code><br>
Seher kuşu kalktı ve göğe doğru yükseldi, Mezamir okur gibi, yabancı bir dilde ötmeğe başladı.
</li>
<li><code>
Kötürdi yaşık baktı maşrık tapa, körür ağdı yerdin yokarı kopa</code><br>
Başını kaldırdı ve şarka doğru baktı, güneşin yerinden kopup, yükselmeğe başladığını gördü.
</li>
<li><code>
Butıklandı yerde yokaru sata, kalık meñzi boldı yalın teg ota</code><br>
Yerden yukarıya doğru mızraklar budaklandı, gök yüzü ateş ve alev hâline geldi.
</li>
<li><code>
Sevüg külçirer teg yarudı ajun, sakınç kısğa boldı sevinçler uzun</code><br>
Dünyanın yüzü, sevgilinin gülümsemesi gibi, parladı, kederler dağıldı ve sevinçler başladı.
</li>
<li><code>
Yana turdı yundı namâzın kılıp, atın mindi tağka yüz urdı yelip</code><br>
Öğdülmiş yerinden kalktı, âbdest aldı ve namazını kıldı, atına binip koşturarak, dağa doğru koyuldu.
</li>
<li><code>
Tekip tüşti akru tokıdı kapuğ, kadaşı kapuğ açtı kodtı tapuğ</code><br>
Oraya varınca, atından indi ve yavaşça kapıyı vurdu, kardeşi ibâdeti bırakıp, kapıyı açtı
</li>
<li><code>
Selâm kıldı ötrü kör ögdülmişe, yanut berdi yandru kör odğurmışa</code><br>
Öğdülmiş ona selâm verdi, Odgurmış da buna mukabelede bulundu.
</li>
<li><code>
Turup kirdiler evke alşıp elig, kadaşı ayıttı kör açtı tilig</code><br>
Müsâfaha ederek, birlikte eve girdiler, kardeşi söz açarak, ona sordu.
<br><br>
<code>
Odgurmış suali Öğdülmişke</code><br>
ODGURMIŞ'IN ÖĞDÜLMİŞ'E SUÂLİ
</li>
<li><code>
Ayur ay kadaşım kalı keldiñ ay, saña tuşğalı men takı keçmez ay</code><br>
Ey kardeşim, niçin geldin, söyle, seninle buluşalı henüz bir ay bile geçmedi — dedi —
</li>
<li><code>
Tüşükrek körür-men seniñ köñlüñi, sarığrak körür-men kızıl meñziñi</code><br>
Senin gönülünü bir az düşük gürüyorum, penbe yüzünü de daha sararmış buldum.
</li>
<li><code>
Negü kadğu tegdi ne erki hâlıñ, maña sözlegil söz sen açğıl tiliñ</code><br>
Başına ne gibi bir derd geldi, neyin var, bana" söyle, izah et.
<br><br>
<code>
Ödgülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>
<li><code>
Yanut berdi ögdülmiş aydı kadaş, okun urdı üdlek köñül kıldı baş</code><br>
Öğdülmiş cevap verdi ve : — Kardeşim zemâne ok ile beni vurdu, gönlümü yaraladı — dedi —
</li>
<li><code>
Üd üdlek yarutsa berip öt erig, köñül ölmiş erse bolur tep tirig</code><br>
Eğer zemâne öğüt ve nasihati ile gönülü aydınlatırsa, o gönül ölmüş olsa bile, yeniden dip-diri olur.
</li>
<li><code>
Udımış bu köñlüm özüm ğafleti, meni odğuru berdi üdlek öti</code><br>
Gaflet yüzünden bu gönlüm uyumuş idi, bu zemâne nasihati beni uyandırdı.
</li>
<li><code>
Köñül közi birle bakıp teñledim, özüm yolda azmış turup tañladım</code><br>
Gönül gözü ile bakarak, şöyle bir denedim ve doğru yoldan ayrılmış olduğumu hayretle gördüm.
</li>
<li><code>
Tiriglik uçuktı yüküm ağrudı, yazuktın özüm boldı yanğu üdi</code><br>
Hayat sonuna geldi, yüküm ağırlaştı, benim artık günahlardan tövbe etme zamanım geldi.
</li>
<li><code>
Kişi tapğı kıldım tiriglik ıdıp, bayat tapğı kaldı usandım udıp</code><br>
Hayatım boyunca insanlara hizmet ettim, bu ihmâl ve gaflet uykusu içinde Tanrıya ibâdet geri kaldı.
</li>
<li><code>
Kelü berdi dünyâ tiriglik barır, tiriglik tüker kör bu dünyâ kalır</code><br>
Mâsivâ karşıma çıktı, hayat ise, gitmektedir, hayat tükenir, fakat bu dünya kalır.
</li>
<li><code>
Tiriglik üçün men tiledim ajun, tiriglik tükedi nerek bu otun</code><br>
Ben dünyayı hayat için arzulamıştım, hayat tükendi, bu değersiz dünyanın şimdi ne lüzumu var.
</li>
<li><code>
Keçer uş munukı bu künki künüm, bulurmu özüm bu keligli tünüm</code><br>
İşte bu bugünkü günüm geçmektedir, acaba ben o gelecek gecemi kazanabilecekmiyim.
</li>
<li><code>
Saçım boldı yazkı kelef teg orut, sakal boldı suñkur tüsi teg şeşüt</code><br>
Saçım, bahar kelef otu gibi, kurulaştı, sakal ise, sungur tüyü gibi, alaca oldu.
</li>
<li><code>
İtiñü kerek-men yarınkı itig, itilse yarınkı işim ay tetig</code><br>
Ey zeki insan, yarınki işimin arzu ettiğim şekilde olması için, benim bugünden hazırlık yapmam lâzımdır.
</li>
<li><code>
Muñar meñzetü keldi emdi bu söz, bu söz işke tutğıl ayâ köñli tüz</code><br>
Buna benzer şöyle bir söz vardır, ey temiz kalpli insan, bu söze göre hareket et.
</li>
<li><code>
Bu keçmiş tiriglikke öknür özüm, neçe erki kalmış künüm ay yüzüm</code><br>
Ben bu geçmiş hayata peşımanım, ey güzel yüzlüm, acaba bundan sonraki günlerim nasıl geçecektir.
</li>
<li><code>
Yava bardı isiz yegitlik küni, yava barmasu bu keligli tünüm</code><br>
Gençlik günlerim boşuna geçti ve yazık oldu, bari o gelecek gecelerim heder olmasın.
</li>
<li><code>
Yarın bolğu işke bu kün it itig, maña mundağ aydı biliglig tetig</code><br>
Yarın için bugünden hazırlık gör, bilgili ve zeki insan bana böyle söyledi.
</li>
<li><code>
Bu kün it usanma bu tapğun işig, bu kün itse itlür yarınkı itig</code><br>
Gafil olma, bu ibâdet işini bugün yap, bu işi bugün yaparsan, yarın için hazırlık görülmüş olur.
</li>
<li><code>
Yedim içtim ud teg yorıdım yava, açıp suvsatayın munı men eve</code><br>
Öküz gibi yedim, içtim ve ömrümü boşuna geçirdim, vakit geçmeden, vücûdu riyâzâta çekmeliyim.
</li>
<li><code>
Üküş ârzû nimet yeyü semridi, bu kün arğurayın yetildi üdi</code><br>
O pek çok arzu ve nimetlere nail oldu ve semirdi, artık vakti geldi, bugün onu zayıflatmalıyım.
</li>
<li><code>
Telim yattı inçin tilekçe turu, bu kün tursu emdi adakın örü</code><br>
istediği gibi hareket ederek, huzur içinde çok yattı, bugünden itibaren artık ayak üzere dursun.
</li>
<li><code>
Hasım kıldı özke kalın köp kişig, sevinçlig kılayın iteyin işig</code><br>
O bir çok insanları kendisine düşman etti, ben artık iyilikler yaparak, onları tekrar memnun etmeliyim.
</li>
<li><code>
Elig til uzattım kişike telim, anıñ udri kılsu bu kün bu tilim</code><br>
insanlara karşı pek çok el ve dil uzattım, bugün dilim bunlardan istiğfar etmelidir.
</li>
<li><code>
Kişig satğayu men yorıdım üküş, özüñ satğayın men ay erde küsüş</code><br>
Ben insanları çiğneyerek, çok dolaştım, ey insanların azizi, artık kendimi ayak altına almalıyım.
</li>
<li><code>
Kürek men idimdin küremiş otun, kamuğ öz yazukka kömüldi bütün</code><br>
Ben bir kaçağım, rabbimden kaçmış bir âsîyim, bütün varlığım boyunca günâha batmıştır.
</li>
<li><code>
Bu kün tevbe birle yanayın mene, idimdin bu udruğ kolayın mene</code><br>
Bugün ben tövbe ederek, ona rücû ve rabbimden bunun affını niyaz etmeliyim.
</li>
<li><code>
Ölüm tutmaz erken kılayın tapuğ, ölüm tutsa kalgay tapuğlar kuruğ</code><br>
Ölüm henüz yakama yapışmadan, ibâdet ile meşgul olmalıyım, ölüm bir kere yakaladı mı, artık ibâdet mümkün olmaz.
</li>
<li><code>
Negü ter eşit tıñla bilgi batığ, saña ötler emdi ay köñli katığ</code><br>
işit, derin bilgili insan ne der, dinle, ey haşîn gönüllü insan, işte sana nasihat veriyor.
</li>
<li><code>
Ölümde oza yan özüñni yığ a, ölüm tutsa öknüp asığ kılmağ a</code><br>
Ölüm gelmeden Allaha yönel, kendini topla, ölüm yakalayınca, peşimanlık fayda etmez.
</li>
<li><code>
Ölümüg unıtma anun tevbeka, usanma ölüm kelge tutğa yaka</code><br>
Ölümü unutma, tövbeye hazırlan, gafil olma, ölüm gelir ve yakana yapışır.
</li>
<li><code>
Yegitlik üdinde yetürgil tapuğ, karılık yetilse barır küç kamuğ</code><br>
İbâdeti gençlik çağında yerine getir, ihtiyarlık gelince, insanın kuvveti kalmaz.
</li>
<li><code>
Tiriglik küsüş tut eve kıl tapuğ, ölüm tutmaz erken baka tur oduğ</code><br>
Hayatı aziz bil, ibâdete acele et, ölüm henüz yakalamadan, uyanık dur ve dikkatli ol.
</li>
<li><code>
Ölüm tutmaz erken oduğ bol sakın, ölüm tutsa asğı bulumaz bakın</code><br>
Ölüm henüz yakalamadan, uyanık ol, dikkat et, ölüm yakalayınca, bak, bundan bir fayda gelmez.
</li>
<li><code>
Men emdi saña keldim andın turup, bu işke keñeş ber idi ked körüp</code><br>
Ben şimdi oradan kalkıp, sana geldim, iyice düşünerek, bu hususta bana yol göster.
</li>
<li><code>
Bağırsak kadaşım sen emdi maña, yarağı negü ol ayu ber toña</code><br>
Sen benim candan bağlı kardeşimsin, ey kahraman, söyle, ne yapmak lâzımdır.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
