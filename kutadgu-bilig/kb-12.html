<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Söz Başı Hükümdar Kün-Toğdı Hakkında</title>

</head>
<body><script src="/js/theme.js"></script>

<div class="sitenav">
<span class="menu"><a class="menulink" href="/menu.html">&nbsp;&#9776;&nbsp;</a></span>
<div id="logo"><a href="/gokturkce/"><img class="logo" alt="Türk Bitig" src="/image/logo.png"></a></div><!--logo end-->
</div><!--sitenav end-->

<div class="path"><a href="/kutadgu-bilig/">Kutadgu Bilig</a></div><!--path end-->

<div id="prevnext"><a href="kb-11.html">&#60; Kitabın Ad...</a> | <a href="kb-13.html">Ay-Toldı'n... &#62;</a>
</div>

<main><div class="content">

<h2>Söz Başı Hükümdar Kün-Toğdı Hakkında</h2>

<ol>
<li><code>
Söz Başı Küntoğdı İlig Öze</code><br>
Söz Başı Hükümdar Kün-Toğdı Hakkında
</li>
<li><code>
Ukuş ötkünür kör bilig bildürür, yayığ dünyâ kılkın saña ukturur</code><br>
Bak, akıl arzeder ve bilgi bildirir, dünyanın dönek huyunu sana anlatır.
</li>
<li><code>
Bu irsel yayığ kılkı kurtğa ajun, kılınçı kız ol körse yaşı uzun</code><br>
Bu koca-karı dünya vefasız ve dönek huyludur, edası kız gibi, bakarsan, yaşı büyüktür.
</li>
<li><code>
Ara kılkı kız teg kılınçı silig, sevitür sunup tutsa bermez elig</code><br>
Bâzan edası kız gibidir, tavrı güzeldir, kendisini sevdirir, fakat tutmak istedinmi, elini vermez.
</li>
<li><code>
Seviglini sevmez keyik teg kaçar, kaçığlıka yapçur adakın kuçar</code><br>
Seveni sevmez, ondan geyik gibi kaçar, kaçana yapışır, onun ayağına sarılır.
</li>
<li><code>
Ara körse yügrür bezenip udu, ara körmedük teg kılur yer kodu</code><br>
Bir bakarsın, süslenip kuşanarak, arkandan koşar, bir bakarsın, görmezlikten gelir, önüne bakar.
</li>
<li><code>
Ara körse evrer yana terk yüzin, avağlar neçe tutsa bermez özin</code><br>
Bir bakarsın, yine yüzünü çabucak çevirir, nazlanır, ne kadar yakalamak istersen, kendine el sürdürmez.
</li>
<li><code>
Üküş beg karıttı karımaz özi, telim beg keçürdi kesilmez sözi</code><br>
O çok beyleri ihtiyarlattı, kendisi ihtiyarlamaz, çok beyleri göçümü, hiç susmak bilmez.
</li>
<li><code>
Beg erdi ajunda bügü bilge baş, bu beglik özele uzun boldı yaş</code><br>
Bu dünyada bir bey vardı, hakîm ve bilgin bir baş idi, beylik içinde uzun bir ömür sürdü.
</li>
<li><code>
Bu kün toğdı erdi atı belgülüg, ajunda çavıkmış kutı belgülüg</code><br>
Bu bey Kün-Toğdı idi, adı bellidir, şöhreti dünyaya yayılmıştır, ilbâli malûmdur.
</li>
<li><code>
Kılınçı köni erdi kılkı oñay, tili çın bütün hem közi köñli bay</code><br>
Tabiatı dürüst, tavrı munis idi, sözü doğru, gözü ve gönülü zengin idi.
</li>
<li><code>
Biliglig beg erdi ukuşluğ oduğ, isizke ot erdi yağıka yoduğ</code><br>
O bilgili, akıllı ve uyanık bir bey idi, kötü için âteş ve düşman için bir âfet idi.
</li>
<li><code>
Yana kür küvez erdi kılkı köni, küniñe kötürdi bu kılkı anı</code><br>
Aynı zamanda mehâbetli, yüreği pek ve dürüst tabiatlı idi, bu tavrı ve hareketi onu günden-güne yükseltti.
</li>
<li><code>
Bu yañlığ beg erdi bu bilgi öze, tirildi yorıdı kılınçın tüze</code><br>
O böyle bir bey idi, işini bu bilgisi ile düzenledi, dâima böyle hareket etti ve böyle yaşadı.
</li>
<li><code>
Siyâset kılur erdi himmet bile, bu himmet yaraşur mürüvvet bile</code><br>
Siyâset icra ederken, kendi şahsî meyillerini düşünmez idi, bu himmet insaniyet ile birlikte olursa, güzel olur.
</li>
<li><code>
Muñar meñzetü keldi şâir sözi, okısa açılğay okığlı közi</code><br>
Şâirin buna benzer bir sözü vardır, bunu kim okursa, gözü açılır.
</li>
<li><code>
Kerek erke himmet mürüvvet teñi, yavuz yunçığ andın yırasa öñi</code><br>
Kötü ve sefillerin yanından uzaklaşıp gitmesi için, insanda himmet ile mürüvvet denk olmalıdır.
</li>
<li><code>
Kişilikke himmet mürüvvet kerek, kişi kadri himmet mürüvvet yañı</code><br>
İnsan için himmet ve mürüvvet gerek, insanın kıymeti himmet ve mürüvvet ile ölçülür.
</li>
<li><code>
Bu kün toğdı ilig bu kılkı bile, yarudı ajunka kün ay teg yala</code><br>
Hükümdar Kün-Toğdı böylece bu tabiati ile, güneş ve ay gibi parlayarak, dünyayı aydınlattı.
</li>
<li><code>
Ukuşluğ kim erse okıttı anı, biliglig kim erse bedütti anı</code><br>
Akıllı kim varsa, onu yanına çağırttı, bilgili kim varsa, onu yükseltti.
</li>
<li><code>
Yumıttı añar bek ajun üdrümi, ukuşluğ biliglig bodun ködrümi</code><br>
Dünya seçkinleri ve halk arasındaki akıllı ve bilgili kimseler onun etrafını sardılar.
</li>
<li><code>
Özi itti tüzdi kör el kün işi, takı ma tiler erdi üdrüm kişi</code><br>
Böylece halkın işini kendisi düzenledi ve yoluna koydu, yine de etrafında seçkin insanlar ister idi ki,
</li>
<li><code>
Öziñe basut kılsa iş başlasa, özi tınsa ança ol iş işlese</code><br>
Bunlar kendisine yardım etsinler ve işini görsünler, onlar çalışsınlar ve kendisi bir az istirahat etsin.
</li>
<li><code>
Muñadıp ayur bir kün oldrup özi, bedük iş bu beglik işi hem sözi</code><br>
Bir gün yalnızca otururken, kederli-kederli şöyle der: bu beylik işi ve emir vermek meselesi büyük iştir.
</li>
<li><code>
Baş ağrığ köp ol körse işi üküş, üküş işni süzgen ukuşluğ küsüş</code><br>
Bakarsan, çok zahmetlidir ve bin bir türlü işi vardır, bütün bu işleri gören akıllı insan azizdir.
</li>
<li><code>
Kılumaz özüm bu kamuğ el işin, maña er kerek ter bilir iş başın</code><br>
Memleketin her işini kendim yapamam, yanımda bu işleri yapabilecek biri bulunmalıdır.
</li>
<li><code>
Kerek ter maña emdi üdrüm kişi, ukuşluğ biliglig kişiler başı</code><br>
Bana şimdi seçkin, akıllı, bilgili ve maharetli bir adam lâzımdır.
</li>
<li><code>
Bağırsak bütün çın kılınçı köni, tili köñli tüz bolsa bilse munı</code><br>
O bana candan bağlı, emniyetli, doğru ve dürüst yaradılışlı, içi-dışı bir ve işten anlar bir kimse olmalıdır.
</li>
<li><code>
Kılu berse erdi meniñ işlerim, körü barsa erdi içim taşlarım</code><br>
Memleketin iç ve dış işlerini takip hususunda bana'yardımda bulunmalıdır.
</li>
<li><code>
Negü ter eşit bu sınamış kişi, başında keçürmiş yetürmiş yaşı</code><br>
Tecrübeli, başından çok iş geçmiş ve yaşını-başını almış insan ne der, dinle.
</li>
<li><code>
Basutçı kerek erke yarıçılar, ukuşluğ biliglig bügü elçiler</code><br>
însana yardım eden ve destek olan akıllı, bilgili ve hakîm ıdâre adamları lâzımdır.
</li>
<li><code>
Basutçı kerek barça işni bilir, bilip işlese er tilekke tegir</code><br>
Bütün işleri bilir bir yardımcı lâzımdır, insan bilerek hareket ederse, dileğine erişir.
</li>
<li><code>
Basutçı telim bolsa beg emgemez, işi barça itlür törü artamaz</code><br>
Yardımcı çok olursa, bey zahmet çekmez, onun her işi yoluna girer ve nizam bozulmaz.
</li>
<li><code>
Basutçı kerek barça işte bilin, bu beglik işiñe takı köp kılın</code><br>
Bil ki, her işte yardımcı gerektir, beylik işinde ise, kendine daha çok yardımcı edinmeğe bak.
</li>
<li><code>
Basutçı tilep bulmadı kör ilig, tegürdi özi barça işke elig</code><br>
Hükümdar yardımcı aradı, fakat bulamadı ve her işi kendisi bizzat ele almak mecburiyetinde kaldı.
</li>
<li><code>
Tegir boldı künde kör emgek üküş, erej kolsa emgek tegir ol ülüş</code><br>
O böylece her gün bir çok zahmete katlandı. Huzur arayan insan dâima zahmetle karşılaşır.
</li>
<li><code>
Körü barsa yakşı ayur uş bu söz, sınap sözlegüçi ıduk kutluğ öz</code><br>
Aziz ve mübarek bir insanın tecrübe ile söylediği şu söz, dikkat edilirse, çok yerindedir.
</li>
<li><code>
Erej kolsa emgek tutaşı barır, sevinç kolsa kadğu tutaşı yorır</code><br>
Huzur istersen, o zahmet ile birlikte gelir, sevinç istersen, o kaygı ile birlikte bulunur.
</li>
<li><code>
Neçe er bedüse baş ağrığ bedür, neçe baş bedüse bedük börk kedür</code><br>
İnsan ne kadar büyürse, baş-ağrısı da o kadar artar, başı ne kadar büyürse, o kadar büyük börk giyer.
</li>
<li><code>
İlig köz kulak tuttı elde kamuğ, açıldı añar barça beklig kapuğ</code><br>
Hükümdar bütün memlekete göz-kulak kesildi, ona bütün kilitli kapılar açıldı.
</li>
<li><code>
Yarağsıznı boğdı eligde urup, isizig yırattı elindin sürüp</code><br>
Uygunsuz hareket eden kimseleri, ellerini bağlayıp, susturdu, kötüleri memleketinden sürerek, uzaklaştırdı.
</li>
<li><code>
Bu saklık bile kör elin başladı, kutı künde arttı örü yokladı</code><br>
Bak, böyle tedbir ile memleketini idare etti, saadeti günden-güne arttı ve yükseldi.
</li>
<li><code>
Kamuğ yerde erke bu saklık kerek, bu beglik işiñe takı sak kerek</code><br>
Her yerde insana böyle tedbir ve ihtiyat lâzımdır, beylik işinde ise, daha fazla dikkatli olmalıdır.
</li>
<li><code>
Bu saklık oduğluk bu el işiñe, tüzü asğı boldı uzun yaşıña</code><br>
Devlet işindeki bu tedbir ve uyanıklık, devletin uzun müddet devamı için, dâima faydalı olmuştur.
</li>
<li><code>
Muñar meñzeyü keldi şâir tili, bu şâir tili boldı sözke ulı</code><br>
Buna benzer bir şâir sözü vardır, bu şâir sözü buna esas teşkil eder.
</li>
<li><code>
Oduğluk bu saklıknı ögdi eren, osallık bile öldi er miñ tümen</code><br>
Uyanıklık ve ihtiyatı çok kimseler öğmüştür, ihmâl yüzünden yüz binlerce insan ölmüştür.
</li>
<li><code>
Osal bolma saklan kamuğ işte sen, bu saklık bile iki ajun tilen</code><br>
Gâfıl olma, her işte ihtiyatlı ol, her ıkı dünyayı bir tedbir ile dile.
</li>
<li><code>
Kişi imini kör osallık kılur, yağı yetse öñdün osallar ölür</code><br>
Bak, kendisinden emin insan gaflete düşer, düşman saldırırsa, önce gafiller ölür.
</li>
<li><code>
Negü ter eşit bu ajun tutmış er, tükel saklap ötrü yağığ utmış er</code><br>
Dinle, her türlü tedbiri almış ve böylece düşmanını yenmiş olan dünya hâkimi ne der.
</li>
<li><code>
İlig kolsa saklan ajunçı kişi, bu saklık erür hem şeriat işi</code><br>
Ey hükümdar, memleket arzu edersen, ihtiyatlı ol, bu ihtiyat, aynı zamanda, şeriatin de emrettiği şeydir.
</li>
<li><code>
Osal arsıkar kör osalın udır, osal bolma saklan ay kılkı kadır</code><br>
Gafil adam gözünü kapar ve gafletle uyur, ey sert huylu insan, gafil olma, ihtiyatlı ol.
</li>
<li><code>
İlig saklıkı kıldı elke asığ, bu asğı bile boldı elde tatığ</code><br>
Hükümdarın ihtiyatlı olması memlekete fayda getirir, bu fayda ile memlekette huzur temin edilir.
</li>
<li><code>
Elin itti tüzdi bayudı bodun, böri koy bile suvladı ol üdün</code><br>
Böylece hükümdar memleketini düzenledi ve tanzim etti, halkı zenginleşti, o devirde kurt ile kuzu aynı yerden su içti.
</li>
<li><code>
Sevigli sevinçin anı ögdiler, yağıları eştip boyun egdiler</code><br>
Sevenler sevinçle onu öğdüler, düşmanları bunu duyarak, boyun eğdiler.
</li>
<li><code>
Kayu sığnu keldi tiledi köşik, kayu keldi öpti eligke eşik</code><br>
Kimi gelip, ona sığındı ve ondan himaye diledi, kimi gelip, onun eşiğini öptü.
</li>
<li><code>
Negü ter eşit emdi köñli oduğ, sözi kör çeçek teg tümen tü boduğ</code><br>
Şimdi dinle, gönülü uyanık insan ne der, bak, onun sözü, çiçek gibi, binlerce renge bürünmüştür.
</li>
<li><code>
Bu beglik uluğluk idi edgü neñ, yorıkı köni erse ay kızğu eñ</code><br>
Ey yüzü sevinçle parlayan bahtiyar, insan dürüst hareket ederse, bu beylik ululuk çok iyi bir şeydir.
</li>
<li><code>
İdi edgü beglik takı edgürek, törü ol anı tüz yorıtğu kerek</code><br>
Beylik çok iyi bir şeydir, fakat daha iyi olan kanundur ve onu doğru tatbik etmek lâzımdır.
</li>
<li><code>
Ne kutluğ bolur öd bodunka küni, begi edgü bolsa yorısa köni</code><br>
Bey ne kadar doğru olur ve iyi hareket ederse, halk için o kadar mes'ûd bir devir ve hayat başlar.
</li>
<li><code>
Ne kutluğ kut ol erke edgü atı, bu edgü atı berdi meñü kutı</code><br>
iyi ad insan için ne kadar mübarek bir saadettir, onun bu iyi adı ve saadeti ebedî kaldı.
</li>
<li><code>
Ne edgü bolur beg ol edgü kişi, kişilik bile itse el kün işi</code><br>
Halkın işini insaniyet ile tanzim ederse, o iyi insan ne kadar mes'ûd bir bey olur.
</li>
<li><code>
Tüzü elke tegdi elig edgüsi, ajunka yadıldı bu çavı küsi</code><br>
Hükümdarın bu iyiliği bütün memlekete sirayet etti, onun nâm ve şöhreti dünyaya yayıldı.
</li>
<li><code>
Duâ arttı elde kör edgü atı, bedüdi küniñe atı hem kutı</code><br>
Bak, memlekette ona duâ eden çoğaldı, iyi nâm kazandı, adı ve saadeti günden güne büyüdü.
</li>
<li><code>
Ajun bodnı eştip anı ârzûlap, ava yığlu keldi añar öz ulap</code><br>
Dünya halkı bunu duyunca, onu arzuladı ve ona yakınlık göstererek, etrafına üşüştü ve toplandı.
</li>
<li><code>
Ajunka badı kör tükel kut kurı, kozı birle katlıp yorıdı böri</code><br>
Bak, dünyaya tam bir saadet kuşağı bağladı, kurt ile kuzu bir arada yaşadı.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/menu.html">içerik</a> | <a href="/iletisim.html">iletişim</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
