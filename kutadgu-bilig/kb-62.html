<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/dark.css"/>
<link rel="stylesheet" href="/css/gray.css"/>
<link rel="stylesheet" href="/css/light.css"/>
<link rel="stylesheet" href="/css/style.css" id="theme-style">
<link href="/image/favicon.ico" rel="shortcut icon" type="image/png">

<title>Nasıl Evlenileceğini Söyler</title>

</head>
<body><script src="/js/theme.js"></script>

<div class="sitenav">

<div class="path">
 <a href="/"><img class="logo" alt="Türk Bitig" src="/image/logo.png"></a>
 <a href="/icerik.html"><b>BAŞ</b></a> &gt;
 <a href="/kutadgu-bilig/">Kutadgu Bilig</a>
</div><!--path end-->
<div id="prevnext"><a href="kb-61.html">&#60; Fakirler İ...</a> | <a href="kb-63.html">Çocukların... &#62;</a>
</div>

</div><!--sitenav end-->
<main><div class="content">

<h2>Nasıl Evlenileceğini Söyler</h2>

<ol>
<li><code>
Evlik Negü Teg Almaknı Ayur</code><br>
Nasıl Evlenileceğini Söyler
</li>
<li><code>
Kalı evlik almak tilese özüñ, talusın tile ked yiti kıl közüñ</code><br>
Eğer evlenmek istersen, çok dikkatli ol ve iyi bir kız ara.
</li>
<li><code>
Köki edgü bolsun uruğ hem tarığ, uvutluğ sakınuk tilegil arığ</code><br>
Alacak kimsenin soyu-sopu ve ailesi iyi olsun, kendisinin de haya ve takva sahibi, temiz olmasına dikkat et.
</li>
<li><code>
Usa ev kızı al elig tegmedük, seniñde adın er yüzin körmedük</code><br>
Alacaksan, el değmemiş ve senden başka erkek yüzü görmemiş olan, bir aile kızı almağa çalış.
</li>
<li><code>
Seni sevge sendin adın bilmegey, yarağsız ya teñsiz kılık kelmegey</code><br>
Böylesi seni sever ve senden başkasını tanımaz, yakışık almayan münasebetsiz hareketlerde de bulunmaz.
</li>
<li><code>
Özüñde kodı al kisi alsa sen, bedük tüp ke yakma bulun bolğa sen</code><br>
Evleneceksen, kendinden aşağı derecede biri ile evlen, kendinden yüksek ailelere yaklaşma, sonra onun esiri olursun.
</li>
<li><code>
Negü ter eşitgil sınamış kişi, sınamış kişiniñ bışığ ol işi</code><br>
Tecrübe etmiş olan insan ne der, dinle, tecrübeli insanın işi dâima mükemmeldir.
</li>
<li><code>
Kisi alsa özde kodı al köni, sevinçin keçürgey sen üdlek küni</code><br>
Evleneceksen, kendinden aşağı derecede biri ile evlen, ömrünü huzur içinde geçirirsin.
</li>
<li><code>
Yüzi körki kolma kılınç edgü kol, kılınç edgü bolsa yarutğay seni</code><br>
Onda yüz güzelliği arama, güzel huy ara, huyu iyi olursa, seni memnun eder.
</li>
<li><code>
Kisi alma alsa özüñke kurı, sen alğıl sakınuk erenler eri</code><br>
Ey takva sahibi insan, evlenme, evlenirsen, kendi dengin ile evlen.
</li>
<li><code>
Yüzi körki kolma kılınç edgü kol, kılınç edgü bolsa tükel bolğa ol</code><br>
Yüz güzelliği arama, güzel huy ara, huyu güzel olursa, o mükemmel demektir.
</li>
<li><code>
Ay körklüg koluğlı munı kolmağıl, kızıl meñziñi sen sarığ kılmağıl</code><br>
Ey güzellik arayan, güzellik arama, sen al yanağını boş yere sarartma.
</li>
<li><code>
Kim evlik alayın tese törtte taş, adın almaz evlik ayâ erde baş</code><br>
Evlenmek isteyen kimseler şu dört nevi kadın ile evlenirler, ey erkeklerin ileri geleni.
</li>
<li><code>
Biregü bay evlik tiler üstikip, takı biri körklüg tiler köz tikip</code><br>
Biri zengin kadın ile evlenmek ister, biri güzel olmasını ister ve ona göz diker.
</li>
<li><code>
Takı bir uruğluğ tüp aslı kolur, uluğluk atıña küvenür bolur</code><br>
Bir başkası soyu-sopunun asîl olmasını ister ve bu asalet payesi ile iftihar eder.
</li>
<li><code>
Takı biri yinçge sakınuk tiler, anı bulsa terkin añar öz ular</code><br>
Başka biri de çok takva sahibi olmasını arzular, onu bulunca, ken dişini ona derhâl kaptırır.
</li>
<li><code>
Bularda talusın ayayın saña, kisi alğu erse kulak tut maña</code><br>
Bunlardan hangisinin daha iyi olduğunu sana söyleyeyim, evlenmek istersen, bana kulak ver.
</li>
<li><code>
Ayâ bay tilegli sen evlik talu, bulun bolmağıl sen ay bilgi tolu</code><br>
Ey seçkin ve bilgili insan, sen zengin bir kadın ile evlenmek isteyerek, kendini onun esiri durumuna sokma.
</li>
<li><code>
Bedütgey tilin köñli neñke bolup, kötürgü kerek neñ tilese kolup</code><br>
O malına güvenerek, dilini uzatır, o bir çok şeyler ister ve onun bütün bu arzularını yerine getirmek icap eder.
</li>
<li><code>
Ayâ körk tilegli kişi edgüsi, kisi körki kolma bodun külgüsi</code><br>
Ey güzellik arayan insanların iyisi, kadında güzellik arama, âleme maskara olursun.
</li>
<li><code>
Tozu halk sever ol kisi körkini, meger teñri fazlı küdezse anı</code><br>
Kadının güzelini her kes arzular, fakat onu ancak Tanrının fazlı koruyabilir.
</li>
<li><code>
Ayâ tüp tilegli bedüklük bile, uçuz kılmağu öz bedük tüp bile</code><br>
Ey asalet ve büyüklük arayan insan, bu asîl aile içinde küçük mevkie düşme.
</li>
<li><code>
Uruğluğ tarığlığ bedükler tili, bedükrek bolur bolma evçi kulı</code><br>
Soyu-sopu büyük olan kimseler yüksekten konuşurlar, sen kadın esiri olma.
</li>
<li><code>
Ay yinçge sakınuk tilegli ınal, munı bulsa bulduñ bu tört neñ tükel</code><br>
Ey alacağı kadının takva sahibi olmasını isteyen bey-zâde, böylesine rastlarsan, her dört şeyi de bir arada elde etmiş olursun.
</li>
<li><code>
Kalı bulsa edgü sakınuk tişi, yava kılma alğıl ay edgü kişi</code><br>
Eğer iyi ve takva sahibi bir kadın bulursan, bu fırsatı kaçırma, derhâl evlen, ey iyi insan.
</li>
<li><code>
Tilek baylık erse tire birge neñ, bayutğay seni ol kızıl bolğa eñ</code><br>
Arzun zenginlik ise, o tasarruf ederek, seni zenginleştirir ve yüzünü güldürür.
</li>
<li><code>
Kılınçı köni erse körki kelir, tişi körki kılk ol biligli bilir</code><br>
Ahlâkı dürüst olan kimse güzel görünür, kadının güzelliği onun tavır ve hareketidir, bunu bilen bilir.
</li>
<li><code>
Sakınuk arığ bolsa aslı bolur, ol üç neñ bu yerde bolur ay unur</code><br>
Kadın takva sahibi ve temiz olursa, asîl demektir ve diğer üç şey de onda birleşir, ey kudretli insan.
</li>
<li><code>
Sakınuk tile sen kisi ay bügü, sakınuk bulunsa bolur törtegü</code><br>
Ey hakîm insan, takva sahibi olan kadın iste, takva sahibi biri bulunursa, her dört şey onda birleşmiş olur.
</li>
<li><code>
Munı teg bulur erse sen bir tişi, katığlan yava ıdma ersig kişi</code><br>
Böyle bir kadın bulursan, çabuk davran, fırsatı kaçırma, ey mert kişi.
</li>
</ol>

<script src="/js/prevnext.js"></script>
</div></main>

<footer>
<div class="footer"><a href="/iletisim.html">iletişim</a> | <a href="/ayarlar.html">ayarlar</a></div>
</footer>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>

</body>
</html>
