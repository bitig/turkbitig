<!DOCTYPE html>

<html lang="tr-TR">
<head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link rel="preload" as="style" href="../light.css">
    <link rel="preload" as="style" href="../dark.css">
    <link id="theme-style" rel="stylesheet" href="../light.css">
    <link rel="preload" href="../theme.js" as="script" />
    <script src="../theme.js"></script>
    <link href="../favicon.ico" rel="shortcut icon" type="image/png"/>

    <title>İstediğimi Buldum Eşkere Can İçinde ─ Yunus Emre</title>

</head>
<body><button id="theme-toggle">RENK</button>
<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">BAŞ</a>
<a class="parent" href="./">Yunus Emre</a>
</div>

<div class="nav">
<a href="./">Yunus Emre</a>
<a class="parent" href="siirler.html">Şiirler</a>
</div>

</div>

<div class="content">

<h2>İstediğimi Buldum Eşkere Can İçinde</h2>
<p class="siir">
İstedügümi buldum eşkere cân içinde<br/>
Taşra isteyen kendü kendü nihân içinde<br/><br/>

Kâ'imdür hîç ırılmaz ansuz kimse dirilmez<br/>
Adım adım yir ölçer kendü revân içinde<br/><br/>

Bu tılsımı baglayan cümle dilde söyleyen<br/>
Yire göge sıgmayan girmiş bu cân içinde<br/><br/>

Ugrı olmış ugrılar kendü kendüyi çakar<br/>
Sahne kendüsi olmış kendü zindân içinde<br/><br/>

Dutun diyü çagırur ugrı dahı çagırur<br/>
Bu ne acâyib ugrı bu çagıran içinde<br/><br/>

Siyâset meydânında galabadan bakan ol<br/>
Siyâset kendü olmış girmiş meydân içinde<br/><br/>

Kudret kılıcın almış nefsün boynını çalmış<br/>
Nefsini depelemiş elleri kan içinde<br/><br/>

Sayru olmış iniler Kur'ân ünini dinler<br/>
Kur'ân okıyan kendü kendü Kur'ân içinde<br/><br/>

Yüce yüce Arş düzer kendözin anda bezer<br/>
Gör niçe cevlân ider hırka palâs içinde<br/><br/>

Dürlü dürlü imâret köşk ü sarây yapan ol<br/>
Kara nikâb dutunmış girmiş külhân içinde<br/><br/>

Başdan ayaga degin Hak nûrı seni dutmış<br/>
Hak'dan ayru ne vardur kalma gümân içinde<br/><br/>

Birisen birlige bak ikiyi elden bırak<br/>
Bütün manî bulasın sıdk u îmân içinde<br/><br/>

Orucuna güvenme namâzuna tayanma<br/>
Cümle tâat tak olur nâz u niyâz içinde<br/><br/>

Oruc-namâz gusl u hac hicâbdur âşıklara<br/>
Âşık andan münezzeh hâssü'l-havâs içinde<br/><br/>

Girdüm gönül şehrine taldum anun bahrine<br/>
Işkıla seyr iderken iz buldum cân içinde<br/><br/>

Ol izi ben izledüm sagum solum gözledüm<br/>
Çok acâibler gördüm yokdur cihân içinde<br/><br/>

Şâh oluban oturur kula buyruk tutdurur<br/>
Fermânını buyurur küfr-i fermân içinde<br/><br/>

Yûnus senün sözlerün ma'nîdür bilenlere<br/>
Söyleyeler sözüni devr-i zamân içinde<br/><br/>

~ Yunus Emre</p>
<hr/>
<p class="siirt">(Günümüze aktarımı)<br/>
İstediğimi buldum eşkere can içinde,<br/>
Taşra isteyen kendi, kendi nihan içinde.<br/><br/>

Kaimdir hiç ırılmaz, onsuz kimse dirilmez,<br/>
Adım adım yer ölçer, kendi revan içinde.<br/><br/>

Bu tılsımı bağlayan, cümle dilde söyleyen,<br/>
Yere göğe sığmayan, girmiş bu can içinde.<br/><br/>

Uğru olmuş uğrular, kendi kendini çakar,<br/>
Sahne kendisi olmuş, kendi zindan içinde.<br/><br/>

Tutun diye çağırır, uğru dahi çağırır,<br/>
Bu ne acayip uğru, bu çağıran içinde.<br/><br/>

Siyaset meydanında kalabadan bakan o,<br/>
Siyaset kendi olmuş, girmiş meydan içinde.<br/><br/>

Kudret kılıcın almış, nefsin boynuna çalmış,<br/>
Nefsini tepelemiş, elleri kan içinde.<br/><br/>

Sayrı olmuş iniler, Kuran ününü dinler,<br/>
Kuran okuyan kendi, kendi Kuran içinde.<br/><br/>

Yüce yüce arş düzer, kendözün onda bezer,<br/>
Gör nice cevlan eder, hırka palas içinde.<br/><br/>

Türlü türlü imaret, köşk ve saray yapan o,<br/>
Kara nikap tutunmuş, girmiş külhan içinde.<br/><br/>

Baştan ayağa değin Hak nuru seni tutmuş,<br/>
Hak'tan ayrı ne vardır, kalma güman içinde.<br/><br/>

Bir isen birliğe bak, ikiyi elden bırak,<br/>
Tüm manayı bulasın sıdk ve iman içinde.<br/><br/>

Orucuna güvenme, namazına dayanma,<br/>
Cümle taat tak olur naz ve niyaz içinde.<br/><br/>

Oruc, namaz, gusül, hac hicaptır aşıklara,<br/>
Aşık ondan münezzeh hassül havas içinde.<br/><br/>

Girdim gönül şehrine, daldım onun bahrine,<br/>
Aşk ile seyrederken iz buldum can içinde.<br/><br/>

O izi ben izledim, sağım solum gözledim,<br/>
Çok acayipler gördüm, yoktur cihan içinde.<br/><br/>

Şah oluban oturur, kula buyruk tutturur,<br/>
Fermanını buyurur küfr-i ferman içinde.<br/><br/>

Yunus senin sözlerin, manadır bilenlere,<br/>
Söyleyeler sözünü devr-i zaman içinde.
</p>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
