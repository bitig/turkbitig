<!DOCTYPE html>

<html lang="tr-TR">
<head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link id="theme-style" rel="stylesheet" href="../light.css">
    <link rel="preload" href="../theme.js" as="script" />
    <script src="../theme.js"></script>
    <link href="../favicon.ico" rel="shortcut icon" type="image/png"/>

    <title>Yandı Yüreğim Tutuştu ─ Yunus Emre</title>

</head>
<body><button id="theme-toggle">AK</button>
<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">BAŞ</a>
<a class="parent" href="./">Yunus Emre</a>
</div>

<div class="nav">
<a href="./">Yunus Emre</a>
<a class="parent" href="siirler.html">Şiirler</a>
</div>

</div>

<div class="content">

<h2>Yandı Yüreğim Tutuştu</h2>
<p class="siir">
Yandı yüregüm dutuşdı bagrum cigerüm kebâb durur<br/>
Âşıklarun şerbetleri bu derdüme sebeb durur<br/><br/>

Bir niçeleri ışk düzer bir niçeleri ışk bozar<br/>
Bir niçeler esrük gezer eyle kim var harâb durur<br/><br/>

Işkıla çalındı kalem ışka yesir durur âlem<br/>
Âşıklar arasında Cebrâîl dahı hicâb durur<br/><br/>

Medreseler müderrisi okumadılar bu dersi<br/>
Şöyle kaldılar âciz bilmediler ne bâb durur<br/><br/>

Azâzîl da'vî kıldı da'vîsi yalan oldı<br/>
Yalan da'vî kılanlarun pes cezâsı azâb durur<br/><br/>

Ölmez bu ışk bilişleri esrük meclis serhoşları<br/>
Dâ'im bunlarun işleri ceng ü şeşte rebâb durur<br/><br/>

Yûnus imdi miskîn olgıl hem miskînlere kul olgıl<br/>
Zîra miskîn olanları arzûlayan Çalap durur<br/><br/>

~ Yunus Emre</p>
<hr/>
<p class="siirt">(Günümüze aktarımı)<br/>
Yandı yüreğim tutuştu, bağrım ciğer kebap olur,<br/>
Aşıkların şerbetleri, bu derdime sebep olur.<br/><br/>

Bir niceleri aşk düzer, bir niceleri aşk bozar,<br/>
Bir niceler esrik gezer, öyle kim var harap olur.<br/><br/>

Aşk ile çalındı kalem, aşka esir olur alem,<br/>
Aşıklar arasında dem, Cebrail de hicap olur.<br/><br/>

Medreseler müderrisi, okumadılar bu dersi,<br/>
Aciz kaldılar hepisi, aşk yazan ne kitap olur?<br/><br/>

Şeytan davasını kıldı, davası hem yalan oldu,<br/>
Yalan dava kılanların cezası hep azap olur.<br/><br/>

Ölmez o aşk bilişleri, esrik meclisin hoşları,<br/>
Her zaman olur işleri, aşk sazları çalıp durur.<br/><br/>

Yunus, sen şimdi miskin ol, hem o miskinlere kul ol,<br/>
Zira miskin olanları, arzulayan Çalap olur.
</p>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
