<!DOCTYPE html>

<html lang="tr-TR">
  <head><style>body {visibility: hidden;opacity: 0;}</style>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link id="theme-style" rel="stylesheet" href="../style.css">
    <link rel="preload" href="../theme.js" as="script" />
    <link href="../favicon.ico" rel="shortcut icon" type="image/png"/>

    <title>Ya İlahi Ger Sual Etsen Bana ─ Yunus Emre</title>

</head>
<body><noscript><style>body {visibility: visible;opacity: 1;}</style></noscript><button id="theme-toggle">RENK</button>

<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">BAŞ</a>
<a class="parent" href="./">Yunus Emre</a>
</div>

<div class="nav">
<a href="./">Yunus Emre</a>
<a class="parent" href="siirler.html">Şiirler</a>
</div>

</div>

<div class="content">

<h2>Ya İlahi Ger Sual Etsen Bana</h2>
<p class="siir">
Yâ ilâhî ger su'âl itsen bana<br/>
Bu durur anda cevâbum uş sana<br/><br/>

Ben bana zulm eyledüm itdüm günâh<br/>
N'eyledüm n'itdüm sana iy pâdişâh<br/><br/>

Gelmedin didün hakuma kem diyü<br/>
Togmadın didün âsî Âdem diyü<br/><br/>

Sen ezelde beni âsî yazasın<br/>
Toldurasın âleme âvâzesin<br/><br/>

Her ne dilersen hakumda işledün<br/>
Ne tuşa durdumısa sen tuşladun<br/><br/>

Ben mi düzdüm beni sen düzdün beni<br/>
Pür ayıb niçün yaratdun yâ Ganî<br/><br/>

Gözüm açup gördügüm zindân içi<br/>
Nefs ü hevâ pür-tolu şeytân içi<br/><br/>

Habs içinde ölmeyeyin diyü aç<br/>
Mismil ü murdâr yidüm bir iki kaç<br/><br/>

Nesne mi eksildi mülkünden senün<br/>
Yâ sözüm geçdi mi hükmünden senün<br/><br/>

Rızkun alup seni muhtâc mı kodum<br/>
Yâ öyünün yiyüben aç mı kodum<br/><br/>

Kıl gibi köpri yaparsın geç diyü<br/>
Geçüben kevser şarâbın iç diyü<br/><br/>

Kıl gibi Sırât'dan Âdem mi geçer<br/>
Yâ üzilür yâ tayanur ya uçar<br/><br/>

Yine fazlundur kulunı geçüren<br/>
Geçüben kevser şarâbın içüren<br/><br/>

Kullarun köpri yaparlar hayr içün<br/>
Hayrı oldur kim geçerler seyr içün<br/><br/>

Pes gerek kim anda muhkem ola ol<br/>
Kim görenler diyeler uş togrı yol<br/><br/>

Terezü kurdun günâhum tartmaga<br/>
Kasd idersin beni oda atmaga<br/><br/>

Terâzû ana gerek bakkâl ola<br/>
Ya bazirgân tâcir ü attâr ola<br/><br/>

Çün günâh murdârlarun murdârıdur<br/>
Hazretünde yaramazlar kârıdur<br/><br/>

Pes niçün murdârı açup tartasın<br/>
Sen gerek lutfıla anı örtesin<br/><br/>

Şimdi dirsin seni oda urayım<br/>
Şerri bir denk artugısa göreyim<br/><br/>

Şerri azatmak gerekdür hayrı çok<br/>
Hayrı olmayanlar oldı anda yok<br/><br/>

Sen basîrsin hod bilürsin hâlümi<br/>
Pes ne hâcet tartasın amâlümi<br/><br/>

Haşâli'l-lâh senden iy Rabbü'l-enâm<br/>
Sen temâşâ kılasın ben hoş yanam<br/><br/>

Geçmedi mi intikâmun öldürüp<br/>
Çüridüp gözüme toprak toldurup<br/><br/>

Bir avuç topraga bunca kıyl u kâl<br/>
Neye gerek iy Kerîm-i Zü'l-Celâl<br/><br/>

Kara kıldan çün ki agardı ak kıl<br/>
Bu cihân sevdâların elden kogıl<br/><br/>

Çün Yûnus'dan gelmedi hergiz ziyân<br/>
Sen bilürsin âşikâre vü nihân<br/><br/>

Olmasun bizden sana ayruk cevâb<br/>
Söz budur va'llahü alem bi's-sevâb<br/><br/>

~ Yunus Emre</p>
<hr/>
<p class="siirt">(Günümüze aktarımı)<br/>
Ya İlahi ger sual etsen bana,<br/>
Anında veririm cevabım sana.<br/><br/>

Ben bana zulmeyledim ettim günah,<br/>
N'eyledim n'ettim sana ey padişah?<br/><br/>

Gelmeden dedin hakıma kem diye,<br/>
Doğmadan dedin asa Adem diye.<br/><br/>

Sen ezelde beni asi yazasın,<br/>
Doldurasın aleme avazesin.<br/><br/>

Her ne dilersen hakkımda işledin,<br/>
Ne tuşa durdum ise sen tuşladın.<br/><br/>

Ben mi düzdüm beni, sen düzdün beni,<br/>
Pür ayıp niçin yarattın ya Gani.<br/><br/>

Gözüm açıp gördüğüm zindan içi,<br/>
Nefs ve heva pür dolu şeytan içi.<br/><br/>

Haps içinde ölmeyeyim diye aç,<br/>
Mismil ve murdar yedim bir iki kaç.<br/><br/>

Nesne eksildi mi mülkünden senin,<br/>
Geçti mi hükmüm ya hükmünden senin.<br/><br/>

Rızkın alıp seni muhtaç mı kodum?<br/>
Ya öğünün yiyerek aç mı kodum?<br/><br/>

Kıl gibi köprü yaparsın geç diye,<br/>
Geçerken kevser şarabın iç diye.<br/><br/>

Kıl gibi Sırat'dan Adem mi geçer?<br/>
Ya üzülür, ya dayanır, ya uçar.<br/><br/>

Yine fazlındır kulunu geçiren,<br/>
Geçerken kevser şarabın içiren.<br/><br/>

Kulların köprü yaparlar hayr için,<br/>
Hayrı oldur ki geçeler seyr için.<br/><br/>

Pes gerek ki orda sağlam ola ol,<br/>
Kim görürse desin işte doğru yol.<br/><br/>

Terazi kurdun günahım tartmaya,<br/>
Kastedersin beni oda atmaya.<br/><br/>

Terazi ona gerek bakkal ola,<br/>
Ya bezirgan tacir ya aktar ola.<br/><br/>

Her günah murdarların murdarıdır,<br/>
Hazretinde yaramazlar karıdır.<br/><br/>

Pes niçin murdarı açıp tartasın,<br/>
Sen gerek lütfunla onu örtesin.<br/><br/>

Şimdi dersin seni oda vurayım,<br/>
Şerri bir denk arttı ise göreyim.<br/><br/>

Şerri azaltmak gerektir hayrı çok,<br/>
Hayrı olmayanlar oldu orda yok.<br/><br/>

Sen Basir'sin hod bilirsin halimi,<br/>
Pes ne hacet tartasın amelimi.<br/><br/>

Haşalillah senden ey Rabbülenam,<br/>
Sen temaşa kılasın ben hoş yanam.<br/><br/>

Geçmedi mi intikamın öldürüp,<br/>
Çürütüp gözüme toprak toldurup.<br/><br/>

Bir avuç toprağa bunca kilükal,<br/>
Neye gerek ey Kerimi Zülcelal.<br/><br/>

Kara kıldan çünkü ağardı ak kıl,<br/>
Bu cihan sevdaların elden kogıl.<br/><br/>

Çün Yunus'tan gelmedi hergiz ziyan,<br/>
Sen bilirsin aşikare ve nihan.<br/><br/>

Olmasın bizden sana ayrık cevap,<br/>
Söz budur vallahi alem bissevap.
</p>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

    <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
