<!DOCTYPE html>

<html lang="tr-TR">
<head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="preload" as="style" href="../light.css"/>
    <link rel="preload" as="style" href="../dark.css"/>
    <link rel="stylesheet" id="theme-stylesheet" href="../style.css"/>
    <link rel="preload" as="style" href="../base.css"/>
    <link rel="stylesheet" href="../base.css"/>
    <link href="../favicon.ico" rel="shortcut icon" type="image/png"/>

    <title>N'Eylersin Ey Gafil Dünya Malını? ─ Yunus Emre</title>

</head>
<body><button id="theme-toggle">AK</button>
<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">BAŞ</a>
<a class="parent" href="./">Yunus Emre</a>
</div>

<div class="nav">
<a href="./">Yunus Emre</a>
<a class="parent" href="siirler.html">Şiirler</a>
</div>

</div>

<div class="content">

<h2>N'Eylersin Ey Gafil Dünya Malını?</h2>
<p class="siirt">(Günümüze aktarımı)<br/>
N'eylersin ey gafil dünya malını?<br/>
Yiyeceğin hiç fikrine düşmez mi?<br/>
Bin yıl ömür sürsen bir gün ölürsün,<br/>
Öleceğin hiç fikrine düşmez mi?<br/><br/>

Gine aklar düştü siyah saçına,<br/>
Ölmeden tövbe et gizli suçuna.<br/>
Kara yer altında sinin içine,<br/>
Gireceğin hiç fikrine düşmez mi?<br/><br/>

Niçin dinlemezsin alimler sözün?<br/>
Niçin ağlayamaz şu iki gözün?<br/>
Kızmış saç üstünde kalmış namazın,<br/>
Kılacağın hiç fikrine düşmez mi?<br/><br/>

Bilesin dünyanın öte yanını,<br/>
Ne kervancı koyar, ne kervanını.<br/>
Azrail gelince tatlı canını,<br/>
Alacağın hiç fikrine düşmez mi?<br/><br/>

İşte geldin gördün bu dünya fena,<br/>
Günahına ağla sen yana yana.<br/>
Teneşir üstünde sen döne döne,<br/>
Yunacağın hiç fikrine gelmez mi?<br/><br/>

Ettin mi dünyada bir iyi fikir?<br/>
Dilinden gitmesin zikirle şükür.<br/>
Kara yer altında Münker'le Nekir,<br/>
Soracağın hiç fikrine düşmez mi?<br/><br/>

~ Yunus Emre der ki: Eyle niyazı,<br/>
Bozulmaz Mevla'nın yazdığı yazı.<br/>
Eğnine biçerler şu kefen bezi,<br/>
Giyeceğin hiç fikrine düşmez mi?
</p>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>
  <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
