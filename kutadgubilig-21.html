
<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css"/>
    <link rel="shortcut icon" href="favicon.ico" type="image/png" />

    <title>Orhun Yazıtları / Abideleri</title>
  </head>
  <body>
<div class="pagetabs">
  <a href="/" class="bas">Baş</a> 
  <a href="/kutadgubilig.html" class="parent">Kutadgu Bilig</a>
</div>
<hr class="pagetabshr">

<h2>Ay-Toldı'nın Oğlu Öğdülmiş'e Nasihat Verdiğini Söyler</h2>

<ol>
<li><code>
Aytoldı Oğlı Öğdülmişke Pend Bermişin Ayur</code><br>
Ay-Toldı'nın Oğlu Öğdülmiş'e Nasihat Verdiğini Söyler
</li>

<li><code>
Bir ök oğlı erdi bu ay toldınıñ, kiçig erdi yaşı uş ol oğlınıñ</code><br>
Bu Ay-Toldı'nın bir tek oğlu vardı bu çocuğun yaşı henüz küçük idi.
</li>

<li><code>
Atı erdi ögdülmiş aslı arığ, yüzi körklüg erdi me kılkı arığ</code><br>
Adı Ögdilmiş idi, soyu temiz, yüzü güzel ve huyu iyi idi.
</li>

<li><code>
Okıdı bu oğlın öziñe yakın, tutup kuçtı közde akıttı akın</code><br>
Oğlunu yanına çağırdı, tutup kucakladı ve gözünden sel gibi yaş akıttı.
</li>

<li><code>
Ayur emdi oğlum barır-men munu, saña kaldı ornum barı neñ unu</code><br>
işte, oğlum&#8212;dedi&#8212;şimdi ben gidiyorum, bak, evim-barkım, malım-mülküm sana kalıyor.
</li>

<li><code>
Sen erdiñ maña köz yarukı tükel, barır-men seniñdin esen edgü kal</code><br>
Sen benim gözümün nuru idin, şimdi senden ayrılıyorum, sen sağ ve esen kal.
</li>

<li><code>
Yeme yakşı aymış bu türk buyrukı, körür köz yarukı oğul kız okı</code><br>
Bir türk veziri de çok güzel söylemiş:&#8212; Oğul-kız, hakikatte, gören gözün nurudur &#8212; demiştir.
</li>

<li><code>
Oğul kız sakınçı bu tüpsüz teñiz, oğul kız sarığ kıldı kızğu meñiz</code><br>
Oğul-kız derdi dipsiz bir denizdir, oğul-kız al yanağı soldurur.
</li>

<li><code>
Kimiñ boldı erse oğul kız kisi, negü teg kelir ol kişiniñ usı</code><br>
Bir kimsenin karısı ve oğlu-kızı varsa, o adam nasıl rahat uyuyabilir.
</li>

<li><code>
Oğul kızda ötrü ata yer etin, oğul kız atamaz atası atın</code><br>
Oğul-kızdan dolayı baba dâima eziyet çeker, fakat oğul-kız babasının adını dahi anmaz.
</li>

<li><code>
Bu ay toldı aydı eşit ay oğul, sözümni unıtma maña tut köñül</code><br>
Ay-Toldı dedi :&#8212; Ey oğul, sözümü unutma, bunu can kulağı ile dinle.
</li>

<li><code>
Meni kör ata erdim emdi saña, atım erdi ay toldı bak kör maña</code><br>
Dikkat et, ben senin baban idim, adım Ay-Toldı idi, şimdi hâlime bak.
</li>

<li><code>
Tirigliki toldı bu ay toldınıñ, ökünçün ulır kör asığ yok anıñ</code><br>
Ay-Toldı'nın artık hayatı doldu, bak, şimdi nedametle inliyor, fakat bunun faydası yoktur.
</li>

<li><code>
Süçig bu tiriglik açığ bu ölüm, anundı kanı emdi kaçğu yolum</code><br>
Bu hayat tatlı idi, ölüm acıdır, ölüm yakaladı, bundan kaçış yolu nerede.
</li>

<li><code>
Avındım bu dünyâka köñlüm berip, vefâ kılmadı kör meniñdin irip</code><br>
Bu dünyaya gönülümü vererek, avundum, bak, o benden usandı, bana vefa göstermedi.
</li>

<li><code>
Meni ardı dünyâ okıdı seve, köñül berdim erse irikti ive</code><br>
Dünya beni aldattı, severek, yanına çağırdı, ona gönül verdim, fakat benden çabuk bıktı.
</li>

<li><code>
Cefâ kıldı dünyâ karıdı bu kut, seni armasunı munu sözke büt</code><br>
Dünya cefa etti, bu saadet ihtiyarladı, bu söze inan, seni de aldatmasın,
</li>

<li><code>
Kereklig işim barça yerde kodup, kereksizni kıldım havâka udup</code><br>
Bütün lüzumlu işleri olduğu yerde bıraktım, nefse uyarak, lüzumsuz işler ile uğraştım.
</li>

<li><code>
Tüpi yel keçer teg tiriglik keçip, asığsız ulır-men özümke açıp</code><br>
Hayat, bir kasırga gibi, geçti, gitti, şimdi hâlime acıyarak, boş yere inliyorum.
</li>

<li><code>
Orunçun ya mâlın itilmez işim, elig tuttaçı yok bu kün bir kişim</code><br>
Rüşvet veya mal ile işim düzeltilemez, bugün elimden tutacak kimsem yoktur.
</li>

<li><code>
Negü ter eşitgil odulmış kişi, ölümüg ukup yetrü bilmiş kişi</code><br>
Gaflet uykusundan uyanmış ve ölümün ne olduğunu iyice anlamış olan insan ne der, dinle.
</li>

<li><code>
Bügü bilgi kitti ölümüg körüp, ukuşluğ ögi yitti ögsüz bolup</code><br>
Ölümü görünce, hakimin bilgisi gitti, akr Ilının aklı kayboldu ve akılsız kaldı.
</li>

<li><code>
Ne yavlak neñ ol bu ölüm tarmakı, ne yavlak erür bu kişig urmakı</code><br>
Bu ölüm pençesi ne kötü bir şeydir, onun insana çarpması ne kadar fena oluyor.
</li>

<li><code>
İtiglig sarâyığ buzuğlı ölüm, kamuğ yumğılarığ saçığlı ölüm</code><br>
Süslü ve mâmur sarayları viraneye çeviren ölümdür, bütün cemiyetleri darma-dağın eden ölümdür.
</li>

<li><code>
Muñar meñzetü aydı şir ayğuçı, okığıl munı sen ayâ bilgüçi</code><br>
Şâir buna benzer bir söz söylemiştir, ey anlayan insan, sen bunu oku.
</li>

<li><code>
Negü bar ajunda añar hilesiz, negü hile bar kim añar çâresiz</code><br>
Dünyada ne var ki, ona karşı bir tedbir bulunmasın, ne tedbir var ki, ona karşı bir çâre bulunmasın.
</li>

<li><code>
Kamuğ neñke hile itig çâre bar, meger bu ölümke ölüm hilesiz</code><br>
Her şey için bir tedbir, usûl ve çâre vardır, fakat ölüme karşı yoktur, ölüm çaresizdir.
<br><br>

<code>
Öğdülmiş suali Aytoldıka</code><br>
ÖĞDÜLMİŞ'İN AY-TOLDI'YA SUÂLİ
</li>

<li><code>
Eşitti oğul kör atası sözin, til açtı ataka evürdi yüzin</code><br>
Oğlu babasının sözünü dinledikten sonra, yüzünü ona doğru çevirerek, söze başladı.
</li>

<li><code>
Ayur ay atam bir sözüm bar saña, anı aytayın men ayu ber maña</code><br>
Ey baba &#8212; dedi&#8212;sana bir suâlim var, onu sorayım, sen cevâbını bana ver.
</li>

<li><code>
Bu dünyâ içinde tirildiñ üküş, bilig bildiñ erdem okıdıñ ukuş</code><br>
Bu dünyada çok yaşadın, bir çok bilgi edindin, fazilet ve meziyetler elde ettin.
</li>

<li><code>
Ayıttuñ eşittiñ yeme ögrenü, sınayu tirildiñ kamuğnı körü</code><br>
Sordun, öğrendin, her şeyi görüp anlayarak, tecrübe ederek yaşadın.
</li>

<li><code>
Negü erse barmu ölümke itig, anı utru tutğıl ay bılge tetig</code><br>
Ölüme karşı her hangi bir çâre var mı? eğer varsa, ey zeki âlim, ölüme karşı o çâreye baş vur.
</li>

<li><code>
Eger hile çâre yok erse adın, kamuğ neñ hazine ülegil barın</code><br>
Eğer başka bir tedbir ve çâre yoksa, bütün malını ve hazîneni, hepsini dağıt.
</li>

<li><code>
Hazine bu neñ bola başka yuluş, esen bol yana bolğa altun kümüş</code><br>
Hazîne ve mal baş için fidye olabiliyorsa, sen sağ ol, altın-gümüş tekrar yerine gelir.
</li>

<li><code>
Negü ter eşitgil közi tok kişi, tuz etmek idisi akı er başı</code><br>
Gözü tok, başkaları üzerinde tuz-ekmek hakkı olan, cömertlerin namlısı ne der, dinle.
</li>

<li><code>
Üle neñ kişike yitür hem içür, seni neñ keçürgey sen anı keçür</code><br>
Malını insanlara dağıt, yedir ve içir, mal seni kullanacağına, sen onu kullan.
</li>

<li><code>
Esenlik kerek erke neñ eksümez, tiriglik kerek kuşka meñ eksümez</code><br>
İnsana esenlik gerek, mal eksik olmaz, kuş için hayat gerek, yem eksik olmaz.
</li>

<li><code>
Tirig bolsa yalñuk tileki anuk, et öz baş esen bolsa ârzû yağuk</code><br>
insan hayatta oldukça, dileğini elde edebilir, başı, vücûdu sağ oldukça, her isteğine kavuşabilir.
<br><br>

<code>
Aytoldı cevabı Öğdülmişke</code><br>
AY-TOLDI'NIN ÖĞDÜLMİŞ'E CEVABI
</li>

<li><code>
Yanut berdi ay toldı aydı oğul, eşitgil sözümni bu iştin tüñül</code><br>
Ay-Toldı cevap verdi:&#8212; Ey oğul, sözümü dinle bu işten vaz geç.
</li>

<li><code>
Ölümke asığ kılmaz altun kümüş, ölümüg tıdumaz bilig ya ukuş</code><br>
Ölüme karşı altın-gümüş fayda etmez, ölüme bilgi ve akıl da mâni olamaz.
</li>

<li><code>
Ölümüg tıdar erse dünyâ neñi, yulup ölmegey erdi begler begi</code><br>
Ölümü dünya malı önleyebilse idi, beylerin beyi ölmez idi.
</li>

<li><code>
Hakimlerke hikmet asığ kılmadı, bügülerke bilgi elig tutmadı</code><br>
Hakimlere hikmetleri fayda etmedi, bilginlere bilgileri yardım etmedi.
</li>

<li><code>
Ölümke asığ kıldı erse ot em, otaçı turu kalğay erdi ulam</code><br>
Ölüme karşı ilâç ve deva fayda etse idi, tabipler ebediyen hayatta kalırlardı.
</li>

<li><code>
Ölüm yüz kılur erdi erse körüp, ağır savcılar kalay erdi turup</code><br>
Ölüm karşısındakilere göre muamele etse idi, mübarek peygamberler ölmemiş olurlardı.
</li>

<li><code>
Toğuğlı tirigler ölümke sanı, ölümke toğuğlı tirig kim kanı</code><br>
Doğan her canlıyı ölecek bil, ölmek için doğanlardan diri kalan hani, kim var.
</li>

<li><code>
Tüşün ol bu dünyâ keligli keçer, yegen yel büke teg yer erken açar</code><br>
Bu dünya bir konak yeridir, gelen geçer, o her şeyi yiyen büyük bir ejderha gibi, yedikçe acıkır.
<br><br>

<code>
Öğdülmiş cevabı Aytoldıka</code><br>
ÖĞDÜLMİŞ'İN AY-TOLDI'YA CEVABI
</li>

<li><code>
Eşitti kör ögdülmiş aydı ata, idi ked ukulmış ölümüg yete</code><br>
Öğdülmiş dinledi ve : &#8212; Ey baba &#8212; dedi &#8212; ölümün dâima seni takip ettiğini iyice bildiğin hâlde,
</li>

<li><code>
Negülük usandıñ tiriglik ıdıp, negüke ilenür sen emdi ulıp</code><br>
Niçin ona göre hareket etmedin ve neden şimdi inleyerek, onu çekiştiriyorsun ?
</li>

<li><code>
Nelük tirdiñ erdi bu kalğu neñiñ, negüke ülemediñ artğu neñiñ</code><br>
Geride kalması mukadder olan malı niçin topladın, ihtiyacından artan malı niçin başkalarına dağıtmadın?
</li>

<li><code>
Tirilse osal bolsa yalñuk özün, ökünsü öziñe ilensü sözün</code><br>
însan gaflet içinde yaşarsa, peşıman olması ve kendisini suçlu bulması lâzımdır.
</li>

<li><code>
Bu kün öknüp asğı negü ay ata, başın yerke çalsa ulıp miñ kata</code><br>
Ey baba, bugün peşiman olmanın ve inleyerek, başını yerden-yere vurmanın ne faydası var?
<br><br>

<code>
Aytoldı cevabı Öğdülmişke</code><br>
AY-TOLDI'NIN ÖĞDÜLMİŞ'E CEVABI
</li>

<li><code>
Bu ay toldı aydı ay oğlum eşit, meni kör usanma yarınlık iş et</code><br>
Ay-Toldı dedi : &#8212; Ey oğlum, dinle, bana bak, sen gafil davranma, âhiret işini yoluna koy.
</li>

<li><code>
Osallık meni alktı öknür özüm, odunğıl osal bolma körklüg yüzüm</code><br>
Gaflet beni mahvetti, ben peşimanım, sen uyanık dur, gafil olma, ey güzel yüzlüm!
</li>

<li><code>
Toğuğlı neçe tuğdı ölgü üçün, neçe barmasa eltür âhır küçün</code><br>
Ne kadar doğan varsa, ölmek için doğmuştur, ne kadar dirense de, sonunda zorla götürürler.
</li>

<li><code>
Ölügli kişi barça üdke tutuğ, yetilse üdi kör mañıtmaz butuğ</code><br>
Ölecek insanların hepsi zamana rehindir, vakti gelince, bak, bir adım bile atamaz.
</li>

<li><code>
Muñar meñzetü aydı şâir tili, tükel söz-turur bu ukulsa kalı</code><br>
Şâirin buna benzer bir sözü vardır, eğer anlaşılırsa, mükemmel bir sözdür.
</li>

<li><code>
Kamuğ neñke vakt ol küni belgülüg, nefes tın tokırka sanı belgülüg</code><br>
Her şeyin bir vakti vardır, günü bellidir, nefes alıp-vermenin sayısı bellidir.
</li>

<li><code>
Yıl ay kün keçer teg tiriglik keçer, keçer kün keçürgey seni belgülüg</code><br>
Yıl, ay ve gün nasıl geçiyorsa, hayat da öyle geçer, geçip-giden günler seni de muhakkak alıp-götürecektir.
</li>

<li><code>
Yana aydı ay toldı kör ay oğul, ne hâlin barır-men meni kör odul</code><br>
Ay-Toldı sözüne devam etti ve: &#8212; Ey oğul &#8212; dedi &#8212; ben ne hâlde gidiyorum, beni gör ve uyan.
</li>

<li><code>
Sen ök sen sakınçım barır-men muñun, kiçiglikte minsiz kalır sen bu kün</code><br>
Tek düşüncem sensin, bu endişe ile gidiyorum, sen bugün küçük yaşta, bensiz kalıyorsun.
</li>

<li><code>
Negü teg bolur sen meniñde kedin, meniñ yok sakınçım munıñda adın</code><br>
Benden sonra ne olacaksın, benim bundan başka bir düşüncem yoktur.
</li>

<li><code>
Ata emgeki bolsa oğlı öze, ol oğlı bilir ötrü kılk yañ tüze</code><br>
Baba oğlunun yetişmesi için emek sarfederse, oğlu o terbiye altında, iyi olarak yetişebilir.
</li>

<li><code>
Kısa tutsa oğlın kör edgü bolur, atası anası yaruğu bolur</code><br>
Baba çocuğunu sıkı bir terbiye altında yetiştirirse, annesi ve babası bundan dolayı saadet duyar.
</li>

<li><code>
Kalı kıstaçı bolmasa ol oğul, yava boldı sen ol oğuldın tüñül</code><br>
Eğer onu sıkı bir terbiye altında yetiştirecek biri bulunmazsa, o çocuk heder olur, sen artık ondan ümidini kes.
</li>

<li><code>
Oğulluk ata bolsa bilge tetig, kısa tutğu tutçı emi bu itig</code><br>
Çocuk babası âlim ve zeki ise, oğluna dâima sıkı bir terbiye vermelidir, bunun usûlü, çâresi budur.
</li>

<li><code>
Negü ter eşitgil oğulluğ kişi, başında keçürmiş yetilmiş yaşı</code><br>
Tecrübeli, yaşını başını almış ve çocuk sahibi insan ne der, dinle.
</li>

<li><code>
Kimiñ oğlağu bolsa oğlı kızı, añar yığlağu boldı muñluğ özi</code><br>
Kimin çocukları nâz içinde yetiştirilirse, o kimseye ağlamak düşer, keder ona mukadderdir.
</li>

<li><code>
Kiçigde ata ıdsa oğlın yava, oğuldın yazuk yok atadın cefâ</code><br>
Baba çocuğunu küçüklüğünde başı-boş bırakırsa, kabahat ve suç çocukta değil, babadadır.
</li>

<li><code>
Oğul kız isiz bolsa kılkı yañı, ol isiz ata kıldı ıdtı oñı</code><br>
Çocukların tavrı, hareketi kötü ise, o kötülüğü baba yapmıştır, çocuğu iyi olmaktan mahrum eden odur.
</li>

<li><code>
Kısa tutsa oğlın ata ögretü, uluğ bolsa sevnür oğul kız yetü</code><br>
Baba çocuğunu sıkı bir terbiye altına alıp, ona her şeyi öğretirse, çocuğu yetişip-büyüyünce, sevinir.
</li>

<li><code>
Oğuluğ kısa tut ata bolğuçı, saña külmesüni kedin kelgüçi</code><br>
Ey baba olan, çocuğunu sıkı terbiye et, arkadan gelenler sana gülmesinler.
</li>

<li><code>
Oğul kızka ögretgü erdem bilig, bu erdem bile bolsu kılkı silig</code><br>
Çocuklara fazîlet ve bilgi öğretmeli ki, onlar iyi ve güzel yetişsinler.
<br><br>

<code>
Öğdülmiş cevabı Aytoldıka</code><br>
ÖĞDÜLMİŞ'İN AY-TOLDI'YA CEVABI
</li>

<li><code>
Yanut berdi ögdülmiş aydı ata, seniñ kadğuñı yep küyer-men tüte</code><br>
Öğdülmiş cevap verdi ve : &#8212; Ey baba, senin kaygım ile yanıp- tutuşuyorum &#8212; dedi &#8212;
</li>

<li><code>
Seniñde kedin men tirig turmayın, seniñ kadğularıñ közün körmeyin</code><br>
Ne olurdu, senden sonra yaşamasa idim ve senin bu ıstıraplarına şahit olmasa idim.
</li>

<li><code>
Seniñ cânıñı bir bağırsak idi, maña bersü kadğun meni kodmadı</code><br>
Bir de merhametli rabbim, senin yerine, benim canımı alsa idi de, bana bu acıyı göstermese idi.
</li>

<li><code>
Kalı bermez erse yetilse ecel, bitilmiş bolur bu ecelke ezel</code><br>
Eğer senin yerine benim canımı almaz ve ecel sana gelirse, demek bu ecel ezelden mukaddermiş.
</li>

<li><code>
Nerek kadğurar sen nerek bu sığıt, bayat hükmi keldi sığıtnı ağıt</code><br>
Niçin kederleniyorsun, bu ağlama niçin, gelen Tanrı emridir, ağlamağı bırak.
</li>

<li><code>
Kalı dünyâ devlet kalırı üçün, sığıt kılsa kılma bu bolmaz küçün</code><br>
Eğer dünya ve devlet arkada kaldığı için ağlıyorsan, ağlama, zorla bunun önüne geçilmez.
</li>

<li><code>
Kalı bu tü nimet kalırka yeme, özüñ yığlar erse yorı yığlama</code><br>
Eğer sen bu çeşitli mimetler arkada kadığı için ağlıyorsan, bırak, bunlar da ağlamağa değmez.
</li>

<li><code>
Telim dünyâ yegli seniñde oza, kodup bardı barça bu ınçık öze</code><br>
Senden önce dünyanın zevkini tadan çok kimse, ah-vah ederek, onu bırakıp gitti.
</li>

<li><code>
Bilir erdiñ emdi cefâçı ajun, cefâ kılğusın sen usandıñ özün</code><br>
Sen şimdi bu zâlim dünyanın sana cefa edeceğini biliyordun, kendin gafil davrandın.
</li>

<li><code>
Kamuğ dünyâ bolsa biregüke tüz, kalır dünyâ ülgi tegir iki böz</code><br>
Bir insan bütün dünyaya tamamen sahip olsa bile, sonunda dünya kalır, onun kısmetine ancak iki bez düşer.
</li>

<li><code>
Tiriglik üçün öknür erse özüñ, ökün tutçı yığla kurıtma közüñ</code><br>
Eğer sen geçirdiğin hayat için peşiman oluyorsan, haklısın, durmadan ağla, göz yaşın kurumasın.
</li>

<li><code>
Yana yañu ermez keçürmiş künüñ, negü kıldıñ erse anundı tünüñ</code><br>
Fakat geçirdiğin günler bir daha geri gelmez, ne yaptınsa-yaptın, artık karanlık âlemi seni bekliyor.
</li>

<li><code>
Maña erse emdi bu kadğu sakınç, sakınç kılma kılğıl sen emdi sevinç</code><br>
Bu kaygı ve endişe benim için ise, hiç endişe etme, bilâkis, müsterih ol.
</li>

<li><code>
Törütülmiş erdiñ törügli ölür, törügli ölür ol törütgen kalur</code><br>
Sen yaratılmış idin, her yaratılan ölür, yaratılan ölür, ama yaratan kalır.
</li>

<li><code>
Atam erdiñ artuk bağırsak akı, seniñde bağırsak törütgen takı</code><br>
Sen benim için çok merhametli ve cömert bir baba idin, fakat yaratan senden daha merhametlidir.
</li>

<li><code>
Seni ol törütti saña berdi kut, maña bermegeymü munu sözke büt</code><br>
Seni o yarattı, o sana saadet verdi, bana da vermeyecekmi, buna iman et.
</li>

<li><code>
Uçuzka ağırlık anıñdın tegir, kiçigke uluğluk ol ıdsa kelir</code><br>
Değersize değer ondan gelir, küçük büyüklüğü onun ihsanı ile bulur.
</li>

<li><code>
Muñar meñzeyür körse öglüg sözi, bu öglüg sözi ol kör ögsüz közi</code><br>
Dikkat edersen, akıllı insanın buna uygun bir sözü vardır, akıllı insanın sözü akılsız için gözdür.
</li>

<li><code>
Aziz ol aziz kim azizlarka iz, anıñdın tegir iz aziz emdi kız</code><br>
Gerçek aziz o azizdir ki,.azizlere izzet ondan gelir, izzet ve aziz şimdi nâdirdir.
</li>

<li><code>
Uçuzka ağır ol kiçigke uluğ, yavuzka yöleki bedükke ediz</code><br>
Değersize kıymet, küçüğe büyüklük, büyüğe yükseklik ve ikbâl veren odur, kötüler ona sığınırlar.
</li>

<li><code>
Eşitti kör ay toldı oğlı sözin, kötürdi elig kökke tikti közin</code><br>
Ay-Toldı oğlunun sözlerini dinledi, elini kaldırdı, gözünü göğe dikti.
</li>

<li><code>
Bayatka şükür kıldı artuk üküş, bayat bermişiñe oğulka ukuş</code><br>
Oğluna akıl verdiği için, Tanrıya çok-çok şükür etti.
<br><br>

<code>
Aytoldı cevabı Öğdülmişke</code><br>
AY-TOLDI'NIN ÖĞDÜLMİŞ'E CEVABI
</li>

<li><code>
Ayur oğluma boldı köñlüm bütün, bayat fazlı birle tirilgil kutun</code><br>
Ay-Toldı dedi: &#8212;Ey oğlum, şimdi içim rahat etti, Tanrının fazlı ve keremi ile, saadet içinde yaşa.
</li>

<li><code>
Çın aymış ukuşluğ körü bar bu söz, anıñ manisi bil yiti kıl bu köz</code><br>
Akıllı bir insan, dikkat edersen, şu sözü çok doğru söylemiş, onun mânasını bil ve iyice dikkat et.
</li>

<li><code>
Bayat kimke berse ukuş ög bilig, kamuğ ârzûlarka yetildi elig</code><br>
Tanrı kime akıl, anlayış ve bilgi verirse, o bütün arzularına nail olur.
</li>

<li><code>
Kimiñ kılkı edgü kılınçı oñay, tilek buldı barça yaruttı kün ay</code><br>
Kimin tavrı iyi ve hareketi uslu-başlı olursa, o bütün dileklerine kavuşur, güneşi ve ayı parlak olur.
</li>

<li><code>
Kamuğ edgüke mün bu edgü kılınç, kılınç edgü bolsa bolur miñ sevinç</code><br>
Bu iyi davranış bütün iyilikler için bir sermâyedir, hareketi iyi olursa, insan bin türlü sevince kavuşur.
</li>

<li><code>
Bu ay toldı elgin kötürdi yana, bayatığ üküş ögdi kıldı senâ</code><br>
Ay-Toldı tekrar elini kaldırdı, Tanrıya çok hamd ve sena etti.
</li>

<li><code>
Ayur ay idim sen törüttüñ tözüg, yemi birle igdür sen sansız özüñ</code><br>
-Ey rabbim, sen her şeyi yarattın, sayısız mahlûkların rızkını ihsan edersin &#8212; dedi &#8212;
</li>

<li><code>
Törüttüñ meni sen kötürdüñ kutun, yazukluğ kuluñ men tapuğsuz otun</code><br>
Beni yarattın ve saadet içinde yükselttin, ben senin kusurlu, günahkâr ve âsî bir kulunum.
</li>

<li><code>
İdi edgü tuttuñ bu üdke tegi, kamuğ ârzû berdiñ bu dünyâ yegi</code><br>
Bu zamana kadar sen bana çok lütuf ve ihsanda bulundun, bütün arzularımı yerine getirdin, dünyanın en iyi nimetlerini bana verdin.
</li>

<li><code>
Tüzü ârzû nimet tükel men yedim, sevinçlig men sendin ay edgü idim</code><br>
Bütün arzu ve nimetlere tamamen nâil oldum, ey iyi rabbim, sen beni her bakımdan sevindirdin.
</li>

<li><code>
Maña tegdi hükmüñ barur-men munu, bir ök oğlum erdi kodur-men unu</code><br>
Hükmün bugün bana ulaştı, işte gidiyorum, bir tek oğlum vardı, onu da şimdi bırakıyorum.
</li>

<li><code>
Ata erdim emdi ölür bu ata, idim sen tirig sen añar bir kut a</code><br>
Baba idim, şimdi bu baba ölüyor, ey rabbim, sen dirisin, ona saadet ver.
</li>

<li><code>
Erejke yakın tut yırak tut belâ, ikigün ajunda munı sen yul a</code><br>
Onu refaha yakın ve belâdan uzak tut, her iki dünyada onun yardımcısı ol.
</li>

<li><code>
İsizdin küdezgil ula edgüke, muñadturmağıl sen yegü kedgüke</code><br>
Kötülükten koru, iyiliğe ulaştır, onu yiyecek ve giyeceğe muhtaç etme.
</li>

<li><code>
Köñüldin berü kıldı edgü duâ, ay edgü duâ sen belânı yığa</code><br>
Gönülden gelen iyi dualar etti, ey iyi duâ, sen bütün belâları defet.
</li>

<li><code>
Negü ter eşitgil sakınuk kişi, sakınuk kişi ol kişiler başı</code><br>
Dinle, takva sahibi ne der, takva sahibi olan kimse insanların başıdır.
</li>

<li><code>
Bayat kimke kılsa inâyet basut, ikigü ajunda bu er buldı kut</code><br>
Tanrı kime inayet ve yardım ederse, o kimse her iki dünyada mes'ûd olur.
</li>

<li><code>
Kayu kulka bolsa bayattın yölek, bu buldı ikigün ajunda tilek</code><br>
Tanrı hangi kula muzaheret ederse, o her iki dünyada dileğine kavuşur.
</li>

<li><code>
Bayat fazlı bolsa kim erse öze, kamuğ ârzû nimetke tegdi tüze</code><br>
Tanrının fazlı kimin üzerine olursa, o bütün arzu ve nimetlere erişir.
</li>

<li><code>
Muñar meñzetü aydı öglüg kişi, kim öglüg sözi tutsa itlür işi</code><br>
Akıllı insan buna uygun bir söz söylemiştir, kim akıllı insanın sözünü tutarsa, işi iyi gider.
</li>

<li><code>
Küdezildi kimni küdezse idi, tilek buldı nimet talusın yedi</code><br>
Tanrı kimi gözetirse, o gözetilir, dileğini bulur ve nimetin iyisine nâil olur.
</li>

<li><code>
Kayu kul bayatka ınansa turup, belâ kadğu kapğın öziñe tudı</code><br>
Hangi kul Tanrıya inanırsa, kendisine belâ ve kaygı kapılarını kapamış olur.
</li>

<li><code>
Yana aydı ay toldı uk ay oğul, ölümüg unıtma öyü tur odul</code><br>
Ay-Toldı devam etti ve:&#8212; Ey oğul, anla&#8212; dedi&#8212; ölümü unutma, onu dâima düşün ve uyanık bulun.
</li>

<li><code>
İnanma tiriglikke yil teg keçer, usanma bu dünyâdın öz terk köçer</code><br>
Hayata inanma, yel gibi geçer, gafil olma, bu dünyadan çabuk göçersin.
</li>

<li><code>
Bayatka tutuzdum seni men katığ, tilese küdezgey yitürgey tatığ</code><br>
Ben seni tamamiyle Tanrıya emânet ettim, o dilerse, gözetir ve nimetini tattırır.
</li>

<li><code>
Munu adrılur-men seniñdin bu kün, ökünçün sığıt birle yığlap ögün</code><br>
Bu düşünceler içinde peşimanlıkla ağlayıp-sızlayarak, işte bugün senden ayrılıyorum.
</li>

<li><code>
Meniñde kedin sen negü kılğuñı, ayayın eşitgil ukulmış teñi</code><br>
Benden sonra ne yapacağını sana anlatabildiğim kadar söyleyeyim, dinle.
</li>
</ol>

  </body>
</html>
