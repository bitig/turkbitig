
<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css"/>
    <link rel="shortcut icon" href="favicon.ico" type="image/png" />

    <title>Orhun Yazıtları / Abideleri</title>
  </head>
  <body>
<div class="pagetabs">
  <a href="/" class="bas">Baş</a> 
  <a href="/kutadgubilig.html" class="parent">Kutadgu Bilig</a>
</div>
<hr class="pagetabshr">

<h2>Öğdülmiş Odgurmış'a Avam İle Nasıl Münâsebet Kurulması Gerektiğini Söyler</h2>

<ol>
<li><code>
Öğdülmiş Odgurmışka Kara Âm Bodun Birle Neteg Katilğu Kerekin Ayur</code><br>
Öğdülmiş Odgurmış'a Avam İle Nasıl Münâsebet Kurulması Gerektiğini Söyler
</li>

<li><code>
Kara âm bodun barça kılkı öñi, biligi ukuşı kılınçı teñi</code><br>
Avam halkın tabiatı tamamen ayrıdır, onun bilgisi, aklı ve tavrı da tabiatı gibidir.
</li>

<li><code>
Kılıksız bolurlar kara âm bodun, törü yok toku yok katılmış üdün</code><br>
Avam halk görgüsüz olur, aralarındaki münâsebetlerinde ne töre, ne de usûl vardır.
</li>

<li><code>
Velikin bularsız yeme bolmaz iş, tilin edgü sözle añar bolma iş</code><br>
Fakat yine bunlarsız iş olmaz, onlara karşı iyi muamelede bulun, fakat onlarla arkadaşlık etme.
</li>

<li><code>
Kara kılkı barça bolur kap kara, kara kılma özni küdezü tur a</code><br>
Avâmm, kara halkın, tabiati her vakit kap-karadır, iyice dikkat et, kendini karaya bulaştırma.
</li>

<li><code>
Kara kılkı başsız kılınçı saşı, işi küdgi barça kılınçı tuşı</code><br>
Kara halkın hareketi başı-boş ve tabiati birbirini tutmaz, onun işi gücü de hep tabiati gibidir.
</li>

<li><code>
Yemekig bilirler karın todğusı, boğuzda adın yok olar kadğusı</code><br>
Karınlarını doyurmak için yemeği bilirler, onların boğazdan başka bir kaygıları yoktur.
</li>

<li><code>
Negü ter eşitgil kara kılkını, sınap sözlegüçi kişi barkını</code><br>
Tecrübeye dayanan ve yolundan hiç şaşmayan insan kara halkın tabiati hakkında ne der, dinle.
</li>

<li><code>
Kara kadğusı barça karnı üçün, bodun tevşigi barça boğuzı üçün</code><br>
Kara halkın kaygısı hep karnıdır, onun çalışıp-didinmesi hep boğazı içindir.
</li>

<li><code>
Telim halklar öldi bu boğuzı üçün, kara yer katında yeyür ot öçün</code><br>
Bir çok kimseler bu boğaz uğrunda canlarını vermişlerdir, şimdi de kara toprak altında peşimanlıkla ateş yerler.
</li>

<li><code>
Kara karnı todsa tili başsırar, basa tutmasa bek özi erk sürer</code><br>
Kara halkın karnı doyarsa, ileri-geri konuşmağa başlar, iyice itaat altına alınmazsa, kendisi hâkim olmağa kalkışır.
</li>

<li><code>
Olarka yeme ök katıl ay kadaş, birü tur olarka yegü içgü aş</code><br>
Ey kardeş, onlar ile de münâsebet kur, onların yiyecek ve içeceklerini eksik etme.
</li>

<li><code>
Tilin sözle yumşak negü kolsa ber, berigli alır kör anıñ asğı yer</code><br>
Onlara karşı yumuşak dil kullan, ne isterlerse, ver, dikkat et, veren alır ve kârından istifâde eder.
</li>

<li><code>
Üküş sözleme söz serin til küdez, üküş sözlemiş söz suvı kaldı az</code><br>
Çok söz söyleme, kendine hâkim ol ve dilini muhafaza et, çok söylenen sözün kıymeti kalmaz.
</li>

<li><code>
Negü ter eşitgil özin tutmış er, tilin bek tutuğlı bilig bilmiş er</code><br>
Kendisine hâkim olan ve dilini sıkı tutan, bilgili insan ne der, dinle.
</li>

<li><code>
Sözüg barça söz tep çıkarma tilin, körü saknu sözle kerekin bilin</code><br>
Her sözü söz diye ağzından çıkarma, lüzumlu olan sözü düşünerek ve ihtiyatla söyle.
</li>

<li><code>
Ukuşluğnı kördüm kör az sözledi, üküş sözledim tep ökündi yılın</code><br>
Bir akıllı insan gördüm, az konuştu, fakat "çok konuştum" diye yıllarca peşiman oldu.
</li>
</ol>

  </body>
</html>
