
<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css"/>
    <link rel="shortcut icon" href="favicon.ico" type="image/png" />

    <title>Orhun Yazıtları / Abideleri</title>
  </head>
  <body>
<div class="pagetabs">
  <a href="index.html" class="bas">BAŞ</a>
  <a href="yunusemre.html" class="parent">Yunus Emre</a> 
</div>
<hr class="pagetabshr">

<div class="nav">
  <a href="yunus-emre.html">A-C</a> 
  <a class="this">D-G</a> 
  <a href="yunusemre-h-n.html">H-N</a> 
  <a href="yunusemre-o-z.html">O-Z</a> 
</div>

<h2>Yunus Emre Şiirleri</h2>
<p>
Anadolu Türk halk şairimiz Yunus Emre'nin şiirlerini, eski Türkçe aslından günümüz diline aktarıp, kolay gezilecek şekilde derleyip dizdik.
</p>


<h3><href=" yunus-emre-dervislik-makami-hal-icinde-hal.html"="">DERVİŞLİK MAKAMI HÂL İÇİNDE HÂL</href="></h3>

<p class="siir">
Dervîşlik makâmı hâl içinde hâl<br>
Ferâgatlık makâmı dervîş olana muhâl<br><br>

Dervîş ayrılımaz evvelki demden<br>
Hîç fürkat olmadı nasîbdür visâl<br><br>

Dervîş fitne kabın bunda uşatdı<br>
Hareket itdi bunda olmadı battâl<br><br>

Dervîşlik dirligi Sırât üzredür<br>
Hisâbı itdiler zerre-i miskâl<br><br>

Dervîş Ene'l-Hak derse n'ola aceb mi<br>
Hep varlık Hakk'undur alâ küllî hâl<br><br>

Dervîş ırma gözün evvelki demden<br>
Yûnus görüp durur hem âhir hem evvel<br><br>

~ Yunus Emre</p>

<p>(günümüze aktarımı)<br>
Dervişlik makamı hal içinde hal,<br>
Feragatlık derviş olana muhal.<br><br>

Derviş ayrılamaz evvelki demden,<br>
Hiç firkat olmadı nasiptir visal.<br><br>

Derviş fitne kabın burada kırdı,<br>
Hareket ederken olmadı battal.<br><br>

Dervişlik dirliği Sırat üzredir,<br>
Hesabı ettiler bir zerre miskal.<br><br>

Derviş Enel Hak derse n'ola acep?<br>
Hep varlık Hakk'ındır ala külli hal.<br><br>

Derviş ırma gözün evvelki demden,<br>
Yunus görüp durur ahir ve evvel.
</p>


<h3><href=" yunus-emre-dervis-olan-kisiler.html"="">DERVİŞ OLAN KİŞİLER</href="></h3>

<p class="siir">
Dervîş olan kişiler aceb nite dirile<br>
Yol takazası budur bir ola her birile<br><br>

İkilik eylemeye hîç yalan söylemeye<br>
Âlem bulanurısa bulanmadın turıla<br><br>

Aceb öyle kim ola bulanmadın turıla<br>
Öylelik isterisen yoldaş olgıl er ile<br><br>

Er ile yoldaş olan key olısar gönülden<br>
Âlem yoldaş olurdı olurmısa dilile<br><br>

Dilden nesnene gelmez suyıla gönül yunmaz<br>
Girçegin gelenleri yederler bir kılıla<br><br>

Dün ü günin çekerler o kıl üzülsün diyü<br>
Ömrin anda berkitmiş yedilür bir kılıla<br><br>

İnce sanman ol kılı güzâf sanman bu yolı<br>
Erenler geçdi geldi her biri bir hâlile<br><br>

Her kim hâli hâllendi ol beg oldı kullandı<br>
Yûnus sen kul olıgör beg söyleşür kulıla<br><br>

~ Yunus Emre</p>

<p>(günümüze aktarımı)<br>
Derviş olan kişiler acep nice dirile,<br>
Yok takazası budur bir ola her bir ile.<br><br>

İkilik eylemeye, hiç yalan söylemeye,<br>
Alem bulanır ise, bulanmadan durula.<br><br>

Acep öyle kim ola, bulanmadan durula,<br>
Öylelik ister isen, yoldaş ol sen er ile.<br><br>

Er ile yoldaş olan çabuk olur gönülden,<br>
Alem yoldaş olurdu olur ise dil ile.<br><br>

Dilden nesnene gelmez, su ile gönül yunmaz,<br>
Gerçeğin gelenleri yederler bir kıl ile.<br><br>

Gece gündüz çekerler, o kıl üzülsün diye,<br>
Ömrün anda berkitmiş yedilir bir kıl ile.<br><br>

İnce sanman o kılı, güzaf sanman bu yolu,<br>
Erenler geçti geldi, her biri bir hal ile.<br><br>

Her kim hali hallendi, o bey oldu kullandı,<br>
Yunus sen kul ola gör, bey söyleşir kul ile.
</p>


<h3><href=" yunus-emre-dinin-imanin-var-ise.html"="">DİNİN İMANIN VAR İSE</href="></h3>

<p class="siir">
Dînün îmânun varısa hor görmegil dervîşleri<br>
Cümle âlem müştâk durur görmeklige dervîşleri<br><br>

Ay u güneş müştâk durur dervîşlerün sohbetine<br>
Firişteler tesbîh okur zikir ider dervîşleri<br><br>

Tersâlar tapuya gelür hükm ısları zebûn olur<br>
Taglar taşlar secde kılur göricegez dervîşleri<br><br>

Ol Fahr-i âlem Mustafâ ol maden-i sıdk u safâ<br>
İsterisen andan vefâ incitmegil dervîşleri<br><br>

İncidesin âh ideler ömrin gülin kurıdalar<br>
Gözsüz olasın yideler tâ bilesin dervîşleri<br><br>

Dervîş okı ırak atar hey dimedin câna batar<br>
Gâfil olma yiter tutar hor görmegil dervîşleri<br><br>

Yir gök eydür hırka hakı himmetleri olsun bâkî<br>
Çün pâdişâh oldı sâkî esridiser dervîşleri<br><br>

Gökden inen dört kitâbı günde bin kez okurısan<br>
Va'llâh dîdâr görmeyesin sevmezisen dervîşleri<br><br>

Devletlüler sever bizi her dem sorar hâlümüzi<br>
Kördür münkirlerün gözi görmeyiser dervîşleri<br><br>

Yûnus eydür bu ışk geldi ölmiş cânum diri kıldı<br>
Sen ben dimek dilden kaldı göricegez dervîşleri<br><br>

~ Yunus Emre</p>

<p>(günümüze aktarımı)<br>
Dinin imanın varı ise, hor görme sen dervişleri,<br>
Cümle alem müştak durur, görmekliğe dervişleri.<br><br>

Ay ve Güneş müştak durur, dervişlerin sohbetine,<br>
Ferişteler tesbih okur, zikir eder dervişleri.<br><br>

Tapuya gelir tersalar, ağlar pişman günahlılar,<br>
Secde eder dağlar taşlar, göreceğiz dervişleri.<br><br>

O Fahri alem Mustafa, o madeni sıdkı safa,<br>
İster isen ondan vefa, incitme sen dervişleri.<br><br>

İncitirsen ah ederler, ömrün günün kuruturlar.<br>
Gözsüz olasın yedeler, ta bilesin dervişleri.<br><br>

Derviş oku ırak atar, hey demeden cana batar,<br>
Gafil olma yeter tutar, hor görme sen dervişleri.<br><br>

Yer gök söyler hırka hakı, himmetleri olsun baki,<br>
Çün Padişah oldu saki, esritirler dervişleri.<br><br>

Gökten inen dört kitabı, günde bin kez okusan,<br>
Vallah didar görmeyesin, sevmez isen dervişleri.<br><br>

Devletliler sever bizi, her dem sorar halimizi,<br>
Kördür münkirlerin gözü, onlar görmez dervişleri.<br><br>

Yunus der ki: Bu aşk geldi, ölmüş canım diri kıldı,<br>
Sen ben demek dilden kaldı, göreceğiz dervişleri.
</p>


<h3><href=" yunus-emre-din-ve-millet-kodurdu-o-benim-gonlum-alan.html"="">DİN VE MİLLET KODURDU O BENİM GÖNLÜM ALAN</href="></h3>

<p class="siir">
Dîn ü millet kodurdı ol benüm gönlüm alan<br>
Anı gören kişiye ne gönül kalur ne cân<br><br>

Tuymayanlar hâlümi dînin kodı dir bana<br>
Neyile dîn beslesin cânsuz gönülsüz kalan<br><br>

Sûretümde varlıgum cânıla gönülidi<br>
Kodurdı kamusını bana ışk bagışlayan<br><br>

Işkun serhengi beni komaz hîç bir nesneye<br>
Ne İslâm'da ne dînde anılmaz küfr ü imân<br><br>

Şart u farz olmaz anda cânı ışkda kalanda<br>
Cevâb sözi dil söyler niçe bilsün bu lisân<br><br>

Işka mesel baglanmaz ışk işi hisâb olmaz<br>
Dostlık ticâretinde anılmaz assı-ziyân<br><br>

Beni benlikden kodı varlık defterin yudı<br>
Havf u recâ göstermez hayr u şer elden koyan<br><br>

Elden iş bırakdurdı niteliksüz bakdurdı<br>
Bizüm ahvâlümüzde anılmaz nâmla nişân<br><br>

Sorman Yûnus'dan haber dost kandasa anda var<br>
Yüz bin gevherden fârig ışk denizine talan<br><br>

~ Yunus Emre</p>

<p>(günümüze aktarımı)<br>
Din ve millet kodurdu o benim gönlüm alan,<br>
Onu gören kişiye ne gönül kalır ne can.<br><br>

Duymayanlar halimi, dinin kodu der bana,<br>
Ne ile din beslesin cansız gönülsüz kalan.<br><br>

Suretimde varlığım can ile gönül idi,<br>
Kodurdu kamusunu bana aşk bağışlayan.<br><br>

Aşkın serhengi beni komaz hiç bir nesneye,<br>
Ne İslamda ne dinde anılmaz küfr ve iman.<br><br>

Şart ve farz olmaz onda, canı aşkta kalanda,<br>
Cevap sözü dil söyler, nice bilsin bu lisan.<br><br>

Aşka mesel bağlanmaz, aşk işi hesap olmaz,<br>
Dostluk ticaretinde anılmaz kar ve ziyan.<br><br>

Beni benlikten kodu, varlık defterin yudu,<br>
Havf ve rica göstermez hayr ve şer elden koyan.<br><br>

Elden iş bıraktırdı, niteliksiz baktırdı,<br>
Bizim ahvalimizde anılmaz namla nişan.<br><br>

Sorman Yunus'dan haber, dost nerdeyse orda var,<br>
Yüz bin elmastan geçer aşk denizine dalan.
</p>


<h3><href=" yunus-emre-din-ve-millet-sorar-isen.html"="">DİN VE MİLLET SORAR İSEN</href="></h3>

<p class="siir">
Dîn ü millet sorarısan âşıklara dîn ne hâcet<br>
Âşık kişi harâb olur âşık bilmez dîn diyânet<br><br>

Âşıklarun gönli gözi ma'şûkın isteyü gider<br>
Ayruk sûretde ne kalur kim kılısar zühd ü tâ'at<br><br>

Tâat kılan uçmagıçün dîn tutmayan Tamu içün<br>
Ol ikiden fârig olur neye benzer bu işâret<br><br>

Her kim dostı severise dostdan yana gitmek gerek<br>
İşi güci dost olıcak cümle işden olur âzât<br><br>

Anun gibi ma'şûkanun haberini kim getürür<br>
Cebrâîl-i mürsel sıgmaz anda olıcak münâcât<br><br>

Sorı hisâb olmayısar dünyâ âhiret koyana<br>
Münker ü Nekir ne sorar terk olıcak cümle murâd<br><br>

Havf ü recâ nice gelür varlık yokluk bıragana<br>
İlm ü amel sıgmaz anda ne terâzû ne hod sırat<br><br>

Ol kıyâmet bâzârında her bir kula baş kayısı<br>
Yûnus sen âşıklarıla hîç görmeyesin kıyâmet<br><br>

~ Yunus Emre</p>

<p>(günümüze aktarımı)<br>
Din ve millet sorar isen, aşıklara din ne hacet,<br>
Aşık kişi harap olur, aşık bilmez din diyanet.<br><br>

Aşıkların gönlü gözü, maşuğun isteyi gider,<br>
Ayrık surette ne kalır, kim kılacak zühd ve taat?<br><br>

Taat kılan Cennet için, din tutmayan Tamu için,<br>
O ikiden kim vazgeçer, neye benzer bu işaret?<br><br>

Her kim dost sever ise, dosttan yana gitmek gerek,<br>
İşi gücü dost olacak, cümle işten olur azat.<br><br>

Onun gibi maşukanın haberini kim getirir?<br>
Cebrail-i mürsel sığmaz onda olacak münacat.<br><br>

Soru hesap olmayacak dünya ahiret koyana,<br>
Münker ve Nekir ne sorar, terk olacak cümle murat.<br><br>

Havf ve reca nice gelir varlık yokluk bırakana,<br>
İlm ve amel sığmaz onda, ne terazi ne hod sırat.<br><br>

O kıyamet pazarında, her bir kula baş kayısı,<br>
Yunus sen aşıklar ile hiç görmeyesin kıyamet.
</p>


<h3><href=" yunus-emre-dun-gider-gunduz-gelir.html"="">DÜN GİDER GÜNDÜZ GELİR</href="></h3>

<p class="siir">
Dün gider gündüz gelür gör niçesi uz gelür<br>
Emr-i Hakk'un ser-be-ser cihâna düp-düz gelür<br><br>

Karanulık sürilür âlem münevver olur<br>
Karanulık yirine nûrıla gündüz gelür<br><br>

İbrete kalmaz mısın ya hod anlamaz mısın<br>
Dinle kuşlar ünini niçe dürlü sâz gelür<br><br>

Kuş hod yumurtayıdı yuva hod perdeyidi<br>
Ün hod kudret ünidür bilmeyene kaz gelür<br><br>

Dinle sözüm ma'nîsin anlayayum dirisen<br>
Ârifün kulagına kudret üni tîz gelür<br><br>

Bir bakgıl saga sola tagılma degme yola<br>
Kudret bâgından sana gör niçe âvâz gelür<br><br>

Söz issi sözin alur sûret toprakda kalur<br>
Her kim bu hâli bilür kendözinden vaz gelür<br><br>

Aklum bu yola gitdi beni benden iletdi<br>
Yûnus'un yüki yitdi bilmeyene az gelür<br><br>

~ Yunus Emre</p>

<p>(günümüze aktarımı)<br>
Dün gider gündüz gelir, gör nicesi uz gelir,<br>
Hakk'ın emri serbeser, cihana düpdüz gelir.<br><br>

Karanlıklar sürülür, alem münevver olur,<br>
Karanlıklar yerine nur ile gündüz gelir.<br><br>

İbrete kalmaz mısın, ya da anlamaz mısın,<br>
Dinle kuşlar ününü, nice türlü saz gelir.<br><br>

Kuş bir yumurta idi, yuva bir perde idi,<br>
Ün bir kudret ünüdür, bilmeyene kaz gelir.<br><br>

Dinle sözüm manasın, anlayayım der isen,<br>
Arifin kulağına kudret ünü tez gelir.<br><br>

Bir bak da sağa sola, takılma değme yola,<br>
Kudret bağından sana gör nice avaz gelir.<br><br>

Söz ıssı sözün alır, suret toprakta kalır,<br>
Her kim bu hali bilir, kendözünden vazgelir.<br><br>

Aklım bu yola gitti, beni benden iletti,<br>
Yunus'un yükü yetti, bilmeyene az gelir.
</p>


<h3><href=" yunus-emre-dunyaya-gelen-kisiler.html"="">DÜNYAYA GELEN KİŞİLER</href="></h3>

<p class="siir">
Dünyeye gelen kişiler yola bile gelmek gerek<br>
Ölümini anubanı dün ü gün aglamak gerek<br><br>

Bu dünye kahır evidür hem bâkî degül fânîdür<br>
Aldanuban kalma buna tîz tevbeye gelmek gerek<br><br>

Ne durur dünye çoklıgı eşkere durur yoklıgı<br>
Varlık sarâyın hakîkat âhireti bilmek gerek<br><br>

Gel imdi tur bu fânîden mahrûm kalmadın bâkîden<br>
Tâat kılup bu dünyeden kullar nasîb almak gerek<br><br>

Korkarısan sen Tamu'dan gel alçak olgıl kamudan<br>
Ol güni ince köpriden bil kamular geçmek gerek<br><br>

Geçüp gitmek dilerisen yâ düşmeyeyin dirisen<br>
Şol kazandugun mâlunı Tanrı'yıçün virmek gerek<br><br>

Kazandugunı virüben yoksulları hoş görüben<br>
Hak hazretine varuban oddan o kurtulmak gerek<br><br>

Kur'ân eydür ki vattakû gine eydür ki tezraû<br>
Kâhil olup oturmagıl tîz tevbeye gelmek gerek<br><br>

Yûnus'un sözi şiirden ammâ aslıdur kitâbdan<br>
Hadîsile dinene key bilgil sâdık olmak gerek<br><br>

~ Yunus Emre</p>

<p>(günümüze aktarımı)<br>
Dünyaya gelen kisiler, yola bile gelmek gerek,<br>
Ölümünü anıp anıp, dün bugün ağlamak gerek.<br><br>

Bu dünya kahır evidir, hem baki değil fanidir,<br>
Aldanıp da kanma buna, tez tövbeye gelmek gerek.<br><br>

Ne durur dünya çokluğu, eşkere durur yokluğu,<br>
Varlık sarayın hakikat, ahireti bilmek gerek.<br><br>

Gel şimdi dur bu faniden, mahrum kalmadan bakiden,<br>
Taat kılıp bu dünyadan, kullar nasip almak gerek.<br><br>

Korkar isen sen Tamu'dan, alçak olasın kamudan,<br>
O günü ince köprüden, bil kamular geçmek gerek.<br><br>

Geçip gitmek diler isen, ya düşmeyeyim der isen,<br>
Su kazandığın malını, Tanrı için vermek gerek.<br><br>

Kazandığını verenler, yoksulları hos görenler,<br>
Hak hazretine varanlar, oddan o kurtulmak gerek.<br><br>

Kuran diyor ki vetteku yine diyor ki tezraû,<br>
Kahil olup boş oturma, tez tövbeye gelmek gerek.<br><br>

Yunus'un sözü şiirden, amma aslıdır kitaptan,<br>
Hadis ile dinene çok bilgil sadık olmak gerek.
</p>


<h3><href=" yunus-emre-dost-bakali-yuzume.html"="">DOST BAKALI YÜZÜME</href="></h3>

<p class="siir">
Dost bakalı yüzüme ben şehi görüp geldüm<br>
Ol yüce yücesine bî-gümân irüp geldüm<br><br>

Esrikligüme bakma adum delüye takma<br>
Esrikligüm ezelden işreti sürüp geldüm<br><br>

Ezelden bileyidüm Elest'de Belâ didüm<br>
Ol kadîmî denizden sil olup akup geldüm<br><br>

İşretüne irmişem sala diyü durmışam<br>
Cânı dîn ü îmânı şükrâne virüp geldüm<br><br>

Nûr bana Îsâ oldı erenler duâ kıldı<br>
Niçe kezin toprakdan ben öri turup geldüm<br><br>

Mansûr eydür Ene'l-Hak dir sûretün oda yak<br>
Dinüz dâra gelsünler ben dârı kurup geldüm<br><br>

Sorman Yûnus'dan haber dost kandasa anda var<br>
Haberi gören virür ben anı görüp geldüm<br><br>

~ Yunus Emre</p>

<p>(günümüze aktarımı)<br>
Dost bakalı yüzüme ben şahı görüp geldim,<br>
O yüce yücesine gümansız erip geldim.<br><br>

Esrikliğime bakma, adım deliye takma,<br>
Esrikliğim ezelden, sohbeti sürüp geldim.<br><br>

Ezelden bile idim, Elest'de Bela dedim,<br>
O kadimi denizden sel olup akıp geldim.<br><br>

İşretine ermişim, sala deyip durmuşum,<br>
Canı, dini, imanı şükrane verip geldim.<br><br>

Nur bana İsa oldu, erenler dua kıldı,<br>
Nice kezin toprakdan ben ölüp dura geldim.<br><br>

Mansur dedi Enel Hak her suretin oda yak,<br>
Deyin dara gelsinler ben darı kurup geldim.<br><br>

Sorman Yunus'tan haber, dost nerdeyse orda var,<br>
Haberi gören verir, ben onu görüp geldim.
</p>


<h3><href=" yunus-emre-dost-ilinin-haberin.html"="">DOST İLİNİN HABERİN</href="></h3>

<p>(günümüze aktarımı)<br>
Dost ilinin haberin desem işite misin?<br>
Yoldaş olup o yola sen bile gide misin?<br><br>

O ilin bağı olur, şerbeti ağı olur,<br>
Kadeh tutmaz o ağı, nuş edip yuda mısın?<br><br>

O elin zevadesi, cefa tuta gidesi.<br>
Şekeri ayrı sunup, sen ağı tada mısın?<br><br>

O ilde ay gün olmaz, ay gün gidilip dolmaz,<br>
Tertipler terk idüben, hesap unuda mısın?<br><br>

Senlik benlik terk edip, yokluk eline gidip,<br>
Aşktan içip esriyip, varlık terk ede misin?<br><br>

İşbu tenin tertibi, ateş, yel, toprak, sudur,<br>
Yunus sen gör özünü, suda, toprakta mısın?
</p>


<h3><href=" yunus-emre-dost-senin-askin-oku.html"="">DOST SENİN AŞKIN OKU</href="></h3>

<p class="siir">
Dost senün ışkun okı key katı taşdan geçer<br>
Işkuna düşen âşık cânıla başdan geçer<br><br>

Işkuna düşenlerün yüregi yanar olur<br>
Kendüyi sana viren dükeli işden geçer<br><br>

Dün ü güni zâr olur ışkunıla yâr olur<br>
Endîşesi sen olan cümle teşvîşden geçer<br><br>

Âriflere bu dünyâ hayâl ü düş gibidür<br>
Kendüyi sana viren hayâl ü düşden geçer<br><br>

Dünyânun mahabbeti agulu aşa benzer<br>
Âhirin sanan kişi agulu aşdan geçer<br><br>

Başında aklı olan âhrete amel itmez<br>
Hûrîlere aldanmaz gözile kaşdan geçer<br><br>

Girçek âşık ol ola cân virmege ol ive<br>
Dostıla bâzâr içün niçe bin başdan geçer<br><br>

Yûnus'un gönli gözi toludur Hak sevgüsi<br>
Sohbet ihtiyâr iden yâd u bilişden geçer<br><br>

~ Yunus Emre</p>

<p>(günümüze aktarımı)<br>
Dost senin aşkın oku key katı taştan geçer,<br>
Aşkına düşen aşık can ile baştan geçer.<br><br>

Aşkına düşenlerin yüreği yanar olur,<br>
Kendini sana veren dükeli işten geçer.<br><br>

Gece gündüz zar olur, aşkın ile yar olur,<br>
Endişesi sen olan cümle teşvişten geçer.<br><br>

Ariflere bu dünya hayal ve düş gibidir,<br>
Kendini sana veren hayal ve düşten geçer.<br><br>

Dünyanın muhabbeti ağılı aşa benzer,<br>
Ahirin sanan kişi ağılı aştan geçer.<br><br>

Başında aklı olan ahrete amel etmez,<br>
Hurilere aldanmaz, göz ile kaştan geçer.<br><br>

Gerçek aşık o ola, can vermiye o ive,<br>
Dost ile pazar için nice bin baştan geçer.<br><br>

Yunus'un gönlü gözü doludur Hak sevgisi,<br>
Sohbet ihtiyar eden yad ve bilişten geçer.
</p>


<h3><href=" yunus-emre-dosttan-bana-haber-geldi.html"="">DOSTTAN BANA HABER GELDİ</href="></h3>

<p class="siir">
Dostdan bana haber geldi turayım andan varayım<br>
Kurbânlıga bu cânumı vireyim andan varayım<br><br>

Şol bir iki arşın bizün ne yini var ne yakası<br>
Kaftân idüben egnüme sarayım andan varayım<br><br>

Cân alıcı hod geliser emâneti vir diyiser<br>
Ben emâneti ıssına vireyim andan varayım<br><br>

Gitdi cânum kaldum eyle nâ-çâr olup girdüm yola<br>
Dostlar şâd oldugın bile göreyim andan varayım<br><br>

Münker ü Nekir geliser yir ü gök ünle tolısar<br>
Ben bunlara cevâbını vireyim andan varayım<br><br>

Yazugum çok günâh öküş yürür idüm dünyâda hoş<br>
İtdüklerümün hisâbın vireyim andan varayım<br><br>

Besledügüm nâzük teni terk itmeyem dirdüm anı<br>
Kara topraga ben anı koyayum andan varayım<br><br>

Ben bu ömür hırmenini dögdüm getürdüm uş yine<br>
Yûnus eydür bu dükkânı direyim andan varayım<br><br>

~ Yunus Emre</p>

<p>(günümüze aktarımı)<br>
Dosttan bana haber geldi, durayım ondan varayım,<br>
Kurbanlığa bu canımı vereyim ondan varayım.<br><br>

Şu bir iki arşın bezin ne yeni var, ne yakası,<br>
Kaftan edeyim eğnime sarayım ondan varayım.<br><br>

Can alıcı hod gelecek, emaneti ver diyecek,<br>
Emaneti sahibine vereyim ondan varayım.<br><br>

Gitti canım, kaldım öyle, naçar olup girdim yola,<br>
Dostlar şad olduğun bile, göreyim ondan varayım.<br><br>

Münker ve Nekir gelecek, yer gök ün ile dolacak,<br>
Ben bunlara cevabını vereyim ondan varayım.<br><br>

Yazığım çok, günah öküş, yürür idim dünyada hoş,<br>
Ettiklerimin hesabın vereyim ondan varayım.<br><br>

Beslediğim nazik teni terketmeyem derdim onu,<br>
Kara toprağa ben onu, koyayım ondan varayım.<br><br>

Ben bu ömür harmanını döğdüm getirdim uş yine,<br>
Yunus der ki: Bu dükkanı dereyim ondan varayım.
</p>


<h3><href=" yunus-emre-dosttan-haber-geldi-yine.html"="">DOSTTAN HABER GELDİ YİNE</href="></h3>

<p class="siir">
Dosttan haber geldi gene dostlar yarağ etsin demiş<br>
Dirgensinler meşâyihe er eteğin tutsun demiş<br><br>

Ben severim şol kulumu yoksul ola sabreyleye<br>
Benden ona yol eyledim mi'râcıma ersin demiş<br><br>

Şol kahr ile kazananlar güle güle yedirenler<br>
Götürdüm perdelerini didârıma baksın demiş<br><br>

Ne bir acını doyuran, ne bir yoksulu giydiren,<br>
Ne bir gönüle giren ya bana nice etsin demiş.<br><br>

Her bir kişi dosta vara armağanın dosta vere<br>
Anda bizi anmayanlar bunda da utansın demiş<br><br>

Fâni dünyadan geçeriz bâki mülküne göçeriz<br>
Armağan gerektir dosta yüklü yükün tutsun demiş<br><br>

Eyidin Yunus'a dursun yüzünü toprağa sürsün<br>
Öğüdün kendiye versin okuduğun tutsun demiş<br><br>

~ Yunus Emre</p>

<p>(günümüze aktarımı)<br>
Dosttan haber geldi yine, dostlar hazırlansın demiş,<br>
Bir araya gelsin şeyhler, er eteğin tutsun demiş.<br><br>

Ben severim şu kulumu, yoksul ola sabreyleye,<br>
Benden ona yol eyledim, miracıma ersin demiş.<br><br>

Kahır ile kazananlar, güle güle yedirenler,<br>
Açtım onlara perdemi, didarıma baksın demiş.<br><br>

Her bir kişi dosta vara, armağanın dosta vere,<br>
Orda bizi anmayanlar, burda da utansın demiş.<br><br>

Ne bir acını doyuran, ne bir yoksulu giydiren,<br>
Ne de bir gönüle giren, bana nice etsin demiş.<br><br>

Fani dünyadan geçeriz, baki mülküne göçeriz,<br>
Armağan gerektir dosta, yüklü yükün tutsun demiş.<br><br>

Söyleyin Yunus'a dursun, yüzünü toprağa sürsün,<br>
Öğüdün kendine versin, okuduğun tutsun demiş.
</p>


<h3><href=" yunus-emre-dost-yuzune-bakmaya.html"="">DOST YÜZÜNE BAKMAYA</href="></h3>

<p class="siir">
Dost yüzine bakmaga key safâ nazar gerek<br>
Dostıla bilişmege cân gözi bîdâr gerek<br><br>

İzz ü nâzdan geçüben tertîbler terk idüben<br>
Varlıklar dükedüben yüz bin ol kadar gerek<br><br>

Varlıkdur hicâb katı kim yıka bu hicâbı<br>
Dost yüzinden nikâbı götürmege er gerek<br><br>

Sen hicâb oldun sana ne bakarsın dört yana<br>
Kaykımaz öne sona kime ki dîdâr gerek<br><br>

Gel imdi hicâbun yık hırs evinden taşra çık<br>
Hak bagışlaya tevfîk kasdıla hüner gerek<br><br>

Âşıka izzet ü âr va'llâh bedi' bu haber<br>
Âşıkısan cânsuz gel ne ser ü destâr gerek<br><br>

Sen seni elden bırak dost yüzine sensüz bak<br>
Mansûr'layın Ene'l-Hak dahı sebûk-bâr gerek<br><br>

Kim dostıla bilişe lâ-cerem derde düşe<br>
Âşık cânı hemîşe ser-mest ü humâr gerek<br><br>

Sen seni aradan al cism ü sûret cânsuz kal<br>
Anda bulasın visâl ayruk ne bâzâr gerek<br><br>

Dostıla bilişen cân oldur kendüye kıyan<br>
Varlık leşkerin sıyan dahı çâpük-ter gerek<br><br>

Terk eyle kıyl u kâli dosta virgil mecâli<br>
Yoklıkdadur visâli kamudan güzer gerek<br><br>

Bu göz gördügi degül bu akl irdügi degül<br>
Dil vasf virdügi degül bî-lisân basar gerek<br><br>

İşit işit key işit dost katına sensüz git<br>
Dosta gidene öndin kendüsüz sefer gerek<br><br>

Az bakmagıl sen çoga çün dost içünden doga<br>
Varlıgun saygıl yoga bunca ne haber gerek<br><br>

Unıt unıt kamusın söylegil sözün hâsın<br>
Dilersen dost göresin bundan gayrı ser gerek<br><br>

Dünyâ vü âhiretden niçe dürlü nimetden<br>
Dost yüzini görmege kamudan geçer gerek<br><br>

Dünyâ âhret ahvâli zen ü ferzend vebâli<br>
Dilersen dost visâli varlıkdan hazer gerek<br><br>

Boncuk degül sır sözi gel gidelüm ko sözi<br>
Dostı görmez baş gözi ayruksı basar gerek<br><br>

Yûnus imdi yavı var bulmayasun il ü şâr<br>
Kim Hak disün kim bâtıl dervîş burc u bâr gerek<br><br>

~ Yunus Emre</p>

<p>(günümüze aktarımı)<br>
Dost yüzüne bakmaya çok safa nazar gerek,<br>
Dost ile bilişmeye can gözü bidar gerek.<br><br>

Kibirden nazdan geçen, tertipleri terkeden,<br>
Varlığından vazgeçen yüz bin ol kadar gerek.<br><br>

Varlıktır hicap katı, kim yıka bu hicabı?<br>
Dost yüzünden nikabı götürmeye er gerek.<br><br>

Hicap oldun sen sana, ne bakarsın dört yana?<br>
Kaykımaz öne sona kime ki didar gerek.<br><br>

Gel şimdi hicabın yık, hırs evinden taşra çık,<br>
Hak bağışlaya tevfik, kasd ile hüner gerek.<br><br>

Aşığa izzet ve ar, vallah bedi bu haber,<br>
Aşık isen cansız gel, ne ser ne destar gerek.<br><br>

Sen seni elden bırak, dost yüzüne sensiz bak,<br>
Mansur'layın Enel HAK dahi sebükbar gerek.<br><br>

Kim dost ile bilişe, elbette derde düşe,<br>
Aşık canı hemişe sermest ve humar gerek.<br><br>

Sen seni aradan al, cisim suret cansız kal,<br>
Onda bulasın visal, ayrık ne pazar gerek.<br><br>

Dost ile bilişen can, odur kendine kıyan,<br>
Varlık askerin sıyan, dahi çabuk er gerek.<br><br>

Terk eyle kıylükali, dosta ver sen mecali.<br>
Yokluktadır visali, kamudan güzer gerek.<br><br>

Bu göz gördüğü değil, akıl erdiği değil,<br>
Dil vasf verdiği değil, lisansız basar gerek.<br><br>

İşit işit çok işit, dost katına sensiz git,<br>
Dosta gidene önden, kendisiz sefer gerek.<br><br>

Az bakmayasın çoğa, çün dost içinden doğa,<br>
Varlıgını say yoğa, bunca ne haber gerek.<br><br>

Unut unut kamusun, söyle sen sözün hasın,<br>
Dilersen dost göresin, bundan gayrı ser gerek.<br><br>

Dünya ve ahiretten, nice türlü nimetten,<br>
Dost yüzünü görmeğe kamudan geçer gerek.<br><br>

Dünya ahret ahvali, zen ve ferzend vebali,<br>
Dilersen dost visali, varlıkdan hazer gerek.<br><br>

Boncuk degil sır sözü, gel gidelim ko sözü,<br>
Dostu görmez baş gözü, ayrıksı basar gerek.<br><br>

Yunus şimdi yavı var, bulmayasın il ve şar,<br>
Kim Hak desin kim batıl, derviş burcu bar gerek.
</p>


<h3><href=" yunus-emre-ecel-oku-erdi-cana.html"="">ECEL OKU ERDİ CANA</href="></h3>

<p>(günümüze aktarımı)<br>
Ecel oku erdi cana, kafle göçtü dur diyeler,<br>
Gafil olan yolda kalır, hazırlığı gör diyeler.<br><br>

Anmaz idim o sultanı, ne işe gönderdi beni,<br>
Emanet verilen canı, sahibine ver diyeler.<br><br>

Çün can bedenden çekile, şu elif kamet büküle,<br>
Gözünden gevher döküle, gel merteben sor diyeler.<br><br>

Şöyle yürürken naz ile, adın deftere yazıla,<br>
Kara yerde ev düzile, gel günahkar gir diyeler.<br><br>

Kabrin sual eder sana, hani armağının bana,<br>
Armağansız gelen burda, yılan çiyan yer diyeler.<br><br>

Münafıkın aklı şaşa, Rabbim bilmem diye haşa,<br>
Kabir dar ola kavuşa, Hak buyurdu kır diyeler.<br><br>

Mümin olan gele dile, cevap vere güle güle,<br>
Cennet'ten huriler gele, kabrin dolu nur diyeler.<br><br>

Yunus sabret bu mihnete, bir gün eresin rahata,<br>
Yine Hakkın lütfu yete, gel Cennet'e gir diyeler.
</p>


<h3><href=" yunus-emre-eger-aski-seversen-can-olasin.html"="">EĞER AŞKI SEVERSEN CAN OLASIN</href="></h3>

<p class="siir">
Eger ışkı seversen cân olasın<br>
Gönüller tahtına sultân olasın<br><br>

Seversen dünyeyi mihnet bulasın<br>
Erenler sırrını kaçan duyasın<br><br>

Cihân köhne-sarâydur sen begisin<br>
Niçe bir eskiye hasretlenesin<br><br>

Agudur bal degül dünyâ murâdı<br>
Niçe bir aguya parmak banasın<br><br>

Kanadsuz kuşlayın kaldun yabanda<br>
Kanadlu kuşlara kanda iresin<br><br>

Diken olma gül ol eren yolında<br>
Diken olurısan oda yanasın<br><br>

Niyâz içün buyurdı Hak namâzı<br>
Niyâzdan vay sana gâfil olasın<br><br>

Sana erden asâ gerek bu yolda<br>
Tayanursan asâya tayanasın<br><br>

Erenler nefesin asâ idin sen<br>
Eger nefsüne uyarsan fenâsın<br><br>

İbâdetler başıdur terk-i dünyâ<br>
Eger mü'minsen ana inanasın<br><br>

Atan anan hak'ı yitürdünise<br>
Yeşil tonlar geyesin tonanasın<br><br>

Eger konşı hak'ı boynundayısa<br>
Cehennem'de yarın bâkî kalasın<br><br>

Yûnus bu sözleri erenden aldı<br>
Sana dahı geregise alasın<br><br>

Gönüle gireni gönendi dirler<br>
Gönüle sen de gir kim gönenesin<br><br>

~ Yunus Emre</p>

<p>(günümüze aktarımı)<br>
Eğer aşkı seversen can olasın,<br>
Gönüller tahtına sultan olasın.<br><br>

Seversen dünyayı mihnet bulasın,<br>
Erenler sırrını ne gün duyasın.<br><br>

Cihan köhne saraydır, sen beyisin,<br>
Nice bir eskiye hasretlenesin.<br><br>

Ağıdır bal değil dünya muradı,<br>
Nice bir ağıya parmak banasın.<br><br>

Kanatsız kuş gibi kaldın yabanda,<br>
Kanatlı kuşlara nerde eresin.<br><br>

Diken olma gül ol eren yolunda,<br>
Diken olur isen oda yanasın.<br><br>

Niyaz için buyurdu Hak namazı,<br>
Niyazdan vay sana gafil olasın.<br><br>

Sana erden asa gerek bu yolda,<br>
Dayanırsan asaya dayanasın.<br><br>

Erenler nefesin asa edin sen,<br>
Eğer nefsine uyarsan fenasın.<br><br>

İbadetler başıdar dünya terki,<br>
Eğer müminsen ona inanasın.<br><br>

Atan anan hakkın yetirdin ise,<br>
Yeşil donlar giyesin donanasın.<br><br>

Eğer komşu hakkı boynunda ise,<br>
Cehennemde yarın baki kalasın.<br><br>

Yunus bu sözleri erenden aldı,<br>
Sana dahi gerek ise alasın.<br><br>

Gönüle gireni gönendi derler,<br>
Gönüle sen de gir ki gönenesin.
</p>


<h3><href=" yunus-emre-eger-gercek-asik-isen.html"="">EĞER GERÇEK AŞIK İSEN</href="></h3>

<p class="siir">
Eger gerçek âşıkısan boynundagı menşûr nedür<br>
Hak yolına sâdıkısan yanlış sanu tezvîr nedür<br><br>

Sımak gerek gönlün bûtın fâsiddür cümle tâatün<br>
Geçmeyince ibâdetün Hak'dan sana ma'zûr nedür<br><br>

Çün kim adın oldı fülân hep dirligün oldı yalan<br>
Disün bize ma'nî bilen hakîkatde mestûr nedür<br><br>

Terk eylegil ten tertîbin gider senden benlik adın<br>
İçün imâret olmadın taşundagı mamûr nedür<br><br>

Eydürsin kim gözüm görür da'vîyi ma'nîye irür<br>
Gündüz güneş şû'le virür gice yanan ol nûr nedür<br><br>

Günde birün gide turur konşun sefer ide turur<br>
Ecel bir bir yuda turur bu dünyâya magrûr nedür<br><br>

Küfr ile tutdun dinüni vir yagmâya gümânunı<br>
Getür görelüm burhânun belki haber takrîr nedür<br><br>

Hiç yogıken oldun diri aç gözüni yolca yüri<br>
Anlayasın sen bu sırrı bellü haber manzûr nedür<br><br>

Dahı yakın haber diyem anlayasın bellü beyân<br>
Nefs dilegin terk eyleyen ol ezelî magfûr nedür<br><br>

Mü'minisen gelgil berü Cebbâr ola burc u bârû<br>
Fahr idelüm mürşidile ma'lûm ola münkir nedür<br><br>

Bunda &#8220;Belî&#8221; diyen kişi anda tamâm olur işi<br>
Bizden nişân isteyene ol Hallâc-ı Mansûr nedür<br><br>

Yûnus imdi söyle Hakk'ı Allah oldı sana sâkî<br>
Gider gönüldeki şeki elündeki menkûr nedür<br><br>

~ Yunus Emre</p>

<p>(günümüze aktarımı)<br>
Eğer gerçek aşık isen, boynundaki menşur nedir?<br>
Hak yoluna sadık isen, yanlış sanı tezvir nedir?<br><br>

Sımak gerek gönlün bütün fasiddir cümle taatın,<br>
Geçmeyince ibadetin, Hak'tan sana mazur nedir?<br><br>

Çünkü adın oldu filan, hep dirliğin oldu yalan,<br>
Desin bize mana bilen, hakîkatte mestur nedir?<br><br>

Terkeyle gel ten tertibin, gider senden benlik adın,<br>
İçin imaret olmadan, dışındaki mamur nedir?<br><br>

Diyorsun ki gözüm görür, davaya manaya erer,<br>
Gündüz güneş şule verir, gece yanan o nur nedir?<br><br>

Günde birin gide durur, komşun sefer ede durur,<br>
Ecel bir bir yuta durur, bu dünyaya mağrur nedir?<br><br>

Küfürle tuttun dinini, ver yağmaya gümanını,<br>
Getir görelim burhanın belki haber takrir nedir?<br><br>

Hiç yok iken oldun diri, aç gözünü yolca yürü,<br>
Anlayasın sen bu sırrı belli haber manzur nedir?<br><br>

Daha yakın haber diyem, anlayasın belli beyan,<br>
Nefs dilegin terk eyleyen o ezeli magfur nedir?<br><br>

Mümin isen gel gel beri, cebbar ola burc u baru,<br>
Övünelim murşit ile, malum ola münkir nedir?<br><br>

Burda Belî diyen kişi, orda tamam olur işi,<br>
Bizden nişan isteyene, o Hallacı Mansur nedir?<br><br>

Yunus şimdi söyle Hakk'ı, Allah oldu sana saki,<br>
Gider gönlündeki şeki, elindeki menkur nedir?
</p>


<h3><href=" yunus-emre-erenler-bir-denizdir.html"="">ERENLER BİR DENİZDİR</href="></h3>

<p class="siir">
Erenler bir denizdür âşık gerek talası<br>
Bahrî gerek denizden girüp gevher alası<br><br>

Gine biz bahrî olduk denizden gevher alduk<br>
Sarrâf gerek gevherün kıymetini bilesi<br><br>

Yüri var epsem ol a ne simsârlık satarsın<br>
Alî gibi er gerek iş bu sırra eresi<br><br>

Muhammed Hakk'ı bildi Hakk'ı kendüde gördi<br>
Cümle yirde Hak hâzır göz gerekdür göresi<br><br>

Dile rızkını Hak'dan nahnu kesemnâ pinhân<br>
Nefsin bilmiş er gerek göz hicâbın silesi<br><br>

Didüm iş bu nefesi âşıklar hükmiyile<br>
Bâhıllıksuz er gerek bir karâra durası<br><br>

Âlimler kitâb düzer karayı aka yazar<br>
Gönüllerde yazılur bu kitâbun sûresi<br><br>

Yüri hey sûfî zerrâk ne sâlûslık satarsın<br>
Hak'dan artuk kim ola kula dilek viresi<br><br>

Hak duragı gönülde âyâtı var Kur'ân'da<br>
Arş'dan yukarı cânda ışk burcınun kulesi<br><br>

Şöyle delü olmışam bilmezin dünden güni<br>
Yüregümde işledi ışk okınun yaresi<br><br>

Gel imdi miskîn Yûnus tut erenler etegin<br>
Cümlesi miskînlikde yoklugımış çâresi<br><br>

~ Yunus Emre</p>

<p>(günümüze aktarımı)<br>
Erenler bir denizdir, aşık gerek dalası,<br>
Bahri gerek denizden girip gevher alası.<br><br>

Yine biz bahri olduk, denizden gevher aldık,<br>
Sarraf gerek gevherin kıymetini bilesi.<br><br>

Yürü var epsem ol sen, ne simsarlık satarsın?<br>
Ali gibi er gerek isbu sırra eresi.<br><br>

Muhammed Hakk'ı bildi, Hakk'ı kendinde gördü,<br>
Cümle yerde Hak hazır, göz gerektir göresi.<br><br>

Dile rızkını Hak'tan, nahnu kesemna pinhan,<br>
Nefsin bilmiş er gerek, göz hicabın silesi.<br><br>

Dedim isbu nefesi asıklar hükmü ile,<br>
Eli açık er gerek bir karara durası.<br><br>

Alimler kitap düzer, karayı aka yazar,<br>
Gönüllerde yazılır bu kitabın süresi.<br><br>

Yürü hey sahte sofu, ne sahtelik satarsın?<br>
Hak'tan artık kim ola kula dilek veresi.<br><br>

Hak durağı gönülde, ayeti var Kuran'da,<br>
Arş'tan yukarı canda ask burcunun kulesi.<br><br>

Şöyle deli olmuşum, bilmezim dünden günü,<br>
Yüreğimde işledi ask okunun yarası.<br><br>

Gel şimdi miskin Yunus, tut erenler eteğin,<br>
Cümlesi miskinlikte, yokluk imis çaresi.
</p>


<h3><href=" yunus-emre-erenlerin-himmetini-ben-bana-yoldas-eyleyem.html"="">ERENLERİN HİMMETİNİ BEN BANA YOLDAŞ EYLEYEM</href="></h3>

<p class="siir">
Erenlerün himmetini ben bana yoldaş eyleyem<br>
Her kancaru varurısam cümle işüm hoş eyleyem<br><br>

Koyam bu dünyâyı gidem çün âhrete sefer idem<br>
Ol Uçmak'da Hûrîleri ben bana yoldaş eyleyem<br><br>

Tene yumışak geymeyem cümlesinden fârig olam<br>
Döşegümi toprak idüp yasdugumı taş eyleyem<br><br>

Uram yıkam nefs evini oda yana hırs u hevâ<br>
El götürem şimden girü nefsile savaş eyleyem<br><br>

Tenüm dahı cânum dahı hîç bilmedi Ene'l-Hak'ı<br>
Şimdiye dek bilmedise şimden girü tuş eyleyem<br><br>

Bugün gülen kişi bunda yarın aglayısar anda<br>
Revân döküp göz yaşını yasdugumı yaş eyleyem<br><br>

Miskîn Yûnus dir çagırur âşıkıyam miskînlerün<br>
Dervîş degülise taşum içümi dervîş eyleyem<br><br>

~ Yunus Emre</p>

<p>(günümüze aktarımı)<br>
Erenlerin himmetini ben bana yoldaş eyleyem,<br>
Her nereye varır isem, cümle işim hoş eyleyem.<br><br>

Koyam bu dünyayı gidem, çün ahrete sefer edem,<br>
Cennetteki hurileri ben bana yoldaş eyleyem.<br><br>

Tene yumuşak giymeyem, cümlesinden fariğ olam,<br>
Döşeğimi toprak edip yastığımı taş eyleyem.<br><br>

Vuram yıkam nefs evini, oda yana hırs ve heva,<br>
El götürem şimden geri, nefs ile savaş eyleyem.<br><br>

Tenim dahi, canım dahi hiç bilmedi Enel Hakk'ı,<br>
Şimdiye dek bilmediyse, şimden geri tuş eyleyem.<br><br>

Bugün gülen kişi bunda, yarın ağlar imiş onda,<br>
Revan döküp gözyaşını, yastığımı yaş eyleyem.<br><br>

Miskin Yunus çağırıp der, aşıkıyım miskinlerin,<br>
Dervîş değil ise dışım içimi dervîş eyleyem.
</p>


<h3><href=" yunus-emre-egriligin-koyasin.html"="">EĞRİLİĞİN KOYASIN</href="></h3>

<p class="siir">
Egriligün koyasın togrı yola gelesin<br>
Kibr ü kîni çıkargıl erden nasîb alasın<br><br>

Ne virsen elünile şol varur senünile<br>
Ben disem inanmazsın varıcagaz göresin<br><br>

Gönülde pas oturur anda seni yitürür<br>
İçerü şâh oturur girimezsin göresin<br><br>

On ikidür hücresi yidi dervâzesi vardur<br>
Anda iki dilber var bilmezsin ki sorasın<br><br>

Var kardaşunı öldür dahı avretün boşa<br>
Anana kâbin kıydur Hakk'ı ıyân göresin<br><br>

Bî-çâre miskîn Yûnus ışkdan davî kılursın<br>
Dostdan haber gelicek yüz süriyi varasın<br><br>

~ Yunus Emre</p>

<p>(günümüze aktarımı)<br>
Eğriliğin koyasın, doğru yola gelesin,<br>
Kinden kibirden vazgeç, erden nasip alasın.<br><br>

Ne versen elin ile, o varır senin ile,<br>
Ben desem inanmazsın, varacağız göresin.<br><br>

Gönülde pas oturur, orda seni yitirir,<br>
İçeri şah oturur, giremezsin göresin.<br><br>

On ikidir hücresi, yedi dervazesi var,<br>
Orda iki dilber var, bilmezsin ki sorasın.<br><br>

Var kardaşını öldür, dahi avradın boşa,<br>
Anana kabin kıydır, Hakk'ı ayan göresin.<br><br>

Biçare miskin Yunus aşktan dava kılarsın,<br>
Dosttan haber gelecek yüz sürüyü varasın.
</p>


<h3><href=" yunus-emre-evvel-bize-vacip-budur.html"="">EVVEL BİZE VACİP BUDUR</href="></h3>

<p class="siir">
Evvel bize vâcib budur hoş hulkıla amel gerek<br>
İslâm adı okınıcak yoldaşumuz îmân gerek<br><br>

İsrâfîl sûrın urıcak cümle mahlûk uyanıcak<br>
Sorı hisâb sorılıcak Arab dili lisân gerek<br><br>

Gök perdelerin açalar eyü yavuzdan seçeler<br>
Ol dem kancaru kaçalar baş kurtarası yir gerek<br><br>

Çerge kurup oturalar ser-mâyemüz getüreler<br>
Ol siyâset meydânında bu tertîbleri bil gerek<br><br>

Çagrışalar ata ana kardaş kardaşdan usana<br>
Yalvaralar ol Sübhân'a niyâz kılası er gerek<br><br>

Dükelinden bu ışk yakın Yûnus hatâ kılma sakın<br>
Işkdan su'âl sorılıcak cevâb viresi hâl gerek<br><br>

~ Yunus Emre</p>

<p>(günümüze aktarımı)<br>
Evvel bize vacip budur, hoş hulk ile amel gerek,<br>
İslam adı okunacak yoldaşımız iman gerek.<br><br>

İsrafîl surun vuracak, cümle mahluk uyanacak,<br>
Soru hesap sorulacak, Arab dili lisan gerek.<br><br>

Gök perdelerin açalar, iyi yavuzdan seçeler,<br>
O dem nereye kaçalar, baş kurtarası yer gerek.<br><br>

Çerge kurup oturalar, sermayemiz getireler,<br>
O siyaset meydanında bu tertipleri bil gerek.<br><br>

Çağrışalar ata ana, kardaş kardaşdan usana,<br>
Yalvaralar o Sübhan'a, niyaz kılası er gerek.<br><br>

Dükelinden bu aşk yakın, Yûnus hata kılma sakın,<br>
Aşktan sual sorulacak, cevap veresi hal gerek.
</p>


<h3><href=" yunus-emre-evvel-dahi-var-idi-canimda-bu-ask-odu.html"="">EVVEL DAHİ VAR İDİ CANIMDA BU AŞK ODU</href="></h3>

<p class="siir">
Evvel dahı varıdı cânumda bu ışk odı<br>
Eşkere itmez idüm bilürdüm ki dost kodı<br><br>

Dört kitâbı şerh iden bulmadı ışka çâre<br>
Ne begler ne sultânlar ne müderris ne kâdî<br><br>

Yir gök kâ'im ırılmaz yiller esüp deprenmez<br>
Her nesne muhkem olur ışk olıcak bünyâdı<br><br>

Işk anadan dogmadı kimseye kul olmadı<br>
Hükmile esîr kılur cümle bilişi yadı<br><br>

Günde bin kez yanaram râzîyam ben şol oda<br>
Zîrâ şekkerden şîrîn bana ışkunun odı<br><br>

Işka Mecnûn olanlar assı-ziyândan fârig<br>
Korkmaz ıssı sovukdan pes ne biliser odı<br><br>

Ezelden benüm fikrüm Ene'l Hak'ıdı zikrüm<br>
Henüz dahı togmadın ol Mansûr-ı Bagdâdî<br><br>

Işk odı cûş eyledi cânumı hoş eyledi<br>
Kimse söyündüremez cânumda yanan odı<br><br>

Işk çengine düşenün melâmet olur işi<br>
Anun içün bed-nâmdur miskîn Yûnus'un adı<br><br>

~ Yunus Emre</p>

<p>(günümüze aktarımı)<br>
Evvel dahi var idi, canımda bu aşk odu,<br>
Eşkere etmez idim, bilirdim ki dost kodu.<br><br>

Dört kitabı okuyan, bulmadı aşka çare.<br>
Ne beyler, ne sultanlar, ne müderris, ne kadı.<br><br>

Yer gök kaim ırılmaz, yeller esip deprenmez,<br>
Her nesne muhkem olur, aşk olacak bünyadı.<br><br>

Aşk anadan doğmadı, kimseye kul olmadı,<br>
Hükmüne esir kılar cümle bilişi yadı.<br><br>

Günde bin kez yanaram, razıyım ben şu oda,<br>
Zîra şekerden şirin bana aşkının odu.<br><br>

Aşka mecnun olanlar, ne kar bilir ne zarar,<br>
Korkutmaz soğuk sıcak, neyler ki aşkın odu.<br><br>

Ezelde benim fikrim, Enel Hak idi zikrim,<br>
Henüz dahı doğmadan, o Mansur-ı Bağdadi.<br><br>

Aşk odu cuş eyledi, canımı hoş eyledi,<br>
Kimse söyündüremez canımda yanan odu.<br><br>

Aşk çengine düşenin, melamet olur işi,<br>
Onun için bednamdır, miskin Yunus'un adı.
</p>


<h3><href=" yunus-emre-evvel-kadim-onden-sona.html"="">EVVEL KADİM ÖNDEN SONA</href="></h3>

<p class="siir">
Evvel kadîm önden sona zevâli yok sultân benem<br>
Yidi iklîme hükm idüp yiri gögi dutan benem<br><br>

Ben bu yiri yaradıcak yir üstine gök turıcak<br>
Ulu deniz mevc urıcak Nûh'a tûfân viren benem<br><br>

Kün didüm bu yire turdı gökler dahı karâr kıldı<br>
Yüz bin dürlü âdem geldi getürüp gideren benem<br><br>

Yûsuf ile çâha inen terâzûya altûn vuran<br>
Keffesine basaduran Mısır ıssı sultân benem<br><br>

Sofîyılan sofî olan sûfîyile sâfî olan<br>
Bel baglayup tâat kılan o Kerîm ü Rahmân benem<br><br>

Kâf'dan Kâf'a hükm eyleyen dîvleri hükmine koyan<br>
Yile binüp seyrân kılan bu mülke Süleymân benem<br><br>

Et ü deri endâm çatan âlemlere gönül katan<br>
Âdem tonın tonanuban mülke kadem basan benem<br><br>

Sekiz Uçmak âşıklara köşk ü sarâydur anlara<br>
Mûsâ'layın Tûr Tagı'nda hayrân olup kalan benem<br><br>

Ben âbidem ben ma'bûdam kamu yirlerde hâzıram<br>
Zâlimlerden dâd alıcı miskînleri dutan benem<br><br>

Tapduk diyem cümle dile inanmışam degme kula<br>
Yûnus dahı hod kim ola bu sözleri diyen benem<br><br>

~ Yunus Emre</p>

<p>(günümüze aktarımı)<br>
Evvel kadim önden sona, zevali yok sultan benim,<br>
Yedi iklîme hükmedip, yeri göğü tutan benim.<br><br>

Ben bu yeri yaradacak, yer üstüne gök duracak,<br>
Ulu deniz mevc vuracak, Nuh'a tufan veren benim.<br><br>

Kün dedim bu yere durdu, gökler dahi karar kıldı,<br>
Yüz bin türlü adem geldi, getirip götüren benim.<br><br>

Yusuf ile çaha inen, teraziye altın vuran,<br>
Kefesini basaduran, Mısır ıssı sultan benim.<br><br>

Sofu ile sofu olan, sûfî ile sâfî olan,<br>
Bel bağlayıp taat kılan, o Kerim ve Rahman benim<br><br>

Kaf'tan kaf'a hükmeyleyen, devleri hükmüne koyan,<br>
Yele binip seyran kılan, bu mülke Süleyman benim.<br><br>

Et ve deri endam çatan, alemlere gönül katan,<br>
Adem'i donla donatan, mülke kadem basan benim.<br><br>

Sekiz Uçmak aşıklara, köşk ve saraydır onlara,<br>
Musa gibi Tûr Dağı'nda hayran olup kalan benim.<br><br>

Ben abidim, ben mabudum, kamu yerlerde hazırım,<br>
Zalimlerden tat alıcı, miskinleri tutan benim.<br><br>

Tapduk diyem cümle dile, inanmışım değme kula,<br>
Yunus dahi hod kim ola, bu sözleri diyen benim.
</p>


<h3><href=" yunus-emre-ey-ask-delisi-olan.html"="">EY AŞK DELİSİ OLAN</href="></h3>

<p class="siir">
İy ışk delüsi olan ne kaldun perâkende<br>
Ol seni delü kılan yine sendedür sende<br><br>

Dünyâ âhiret ol Hak yir-gök toludur mutlak<br>
Hîç gözlere görinmez kim bilür ne nişânda<br><br>

Her kim anı gördüm dise gerek oda yakalar<br>
Her kim ana şek getürür ne dînde ne îmânda<br><br>

Ger meyhâneye vardum ansuz yir göremedüm<br>
Yine ana sataşdum girdüm dahı külhânda<br><br>

Her kim aradı cismin cisminde buldı hasmın<br>
Ne dünyâ âhret ana ne assı ne ziyânda<br><br>

Bir niçesine kaç dir bir niçesine tut dir<br>
Kaçanla bile kaçar bile turur turanda<br><br>

Ugrı diyü kullarını giriftâr iden ol<br>
Meded idüp irişen gine bile zindânda<br><br>

Eydürler miskîn Yûnus niçün delü oldun sen<br>
Ne akl u ne fehm kalsun iş bu sırrı tuyanda<br><br>

~ Yunus Emre</p>

<p>(günümüze aktarımı)<br>
Ey aşk delisi olan, ne kaldın perakende,<br>
O seni deli kılan yine sendedir sende.<br><br>

Dünyada, ahrette Hak, yer gök doludur mutlak,<br>
Hiç gözlere görünmez, kim bilir ne nişanda.<br><br>

Her kim onu gördüm dese gerek oda yakalar,<br>
Her kim ona şek getirir ne dinde ne imanda.<br><br>

Ger meyhaneye vardım, onsuz yer göremedim,<br>
Yine ona sataştım, girdim ise külhanda.<br><br>

Her kim aradı cismin, cisminde buldu hasmın,<br>
Ne dünya ahret ona, ne karda ne ziyanda.<br><br>

Bir nicesine kaç der, bir nicesine tut der,<br>
Kaçanla bile kaçar, yine durur duranda.<br><br>

Uğrı diye kullarını giriftar eden o,<br>
Medet edip erişen odur yine zindanda.<br><br>

Derler ki: Miskin Yunus, niçin deli oldun sen,<br>
Ne akıl, ne fehm kalsın, işbu sırrı duyanda.
</p>


<h3><href=" yunus-emre-ey-ask-eri-ac-gozunu.html"="">EY AŞK ERİ AÇ GÖZÜNÜ</href="></h3>

<p class="siir">
İy ışk eri aç gözüni yir yüzine kılgıl nazar<br>
Gör bu latîf çiçekleri bezenüben Hakk'a gider<br><br>

Bunlar yazın bezenüben dostdan yana uzanuban<br>
Bir sor ahî bunlara sen kancarudur azm-i sefer<br><br>

Her bir çiçek bin nâzıla öger Hakk'ı niyâzıla<br>
Her murgı hoş âvâzıla ol pâdişâhı zikreder<br><br>

Öger anun Kâdırlıgın her bir işe hâzırlıgın<br>
İllâ ömür kâsırlıgın anıcagız rengi döner<br><br>

Rengi döner günden güne topraga dökilür gine<br>
İbret durur anlayana bu ibreti ârif tuyar<br><br>

Bu sırrı ger tuyayıdun ya bu gamı yiyeyidün<br>
Yiründe eriyeyidün gideydi senden kâr u bâr<br><br>

Ne gelmegün gelmek durur ne bilmegün bilmek durur<br>
Son menzilün ölmek durur tuymadun ışkdan bir eser<br><br>

Bildük gelen geçerimiş konan girü göçerimiş<br>
Işk şerbetin içerimiş her kim bu ma'nîden tuyar<br><br>

Yûnus bu sözleri kogıl kendözünden elün yugıl<br>
Senden ne gele bir digil çün Hak'dan ola hayr u şer<br><br>

~ Yunus Emre</p>

<p>(günümüze aktarımı)<br>
Ey aşk eri aç gözünü, yeryüzüne eyle nazar,<br>
Gör bu latif çiçekleri, bezenerek geldi geçer.<br><br>

Bunlar yazın bezenirken, dosttan yana uzanırken,<br>
Bir sor ahi sen bunlara, nereyedir azm-i sefer.<br><br>

Her bir çiçek bin naz ile, öğer Hakk'ı niyaz ile,<br>
Her kuş hoş bir avaz ile, o padişahı zikreder.<br><br>

Öğer onun kadirliğin, her bir işe hazırlığın,<br>
İlla ömür kasırlığın, anacağız rengi döner.<br><br>

Rengi döner günden güne, toprağa dökülür yine,<br>
İbret olur anlayana, bu ibreti arif duyar.<br><br>

Bu sırrı ger duyaydın, ya bu gamı yiyeydin.<br>
Yerinde eriyeydin, gideydi senden kar ve kir.<br><br>

Ne gelmeğin gelmek olur, ne bilmeğin bilmek olur,<br>
Son menzilin ölmek olur, duymadın aşktan bir eser.<br><br>

Bildik gelen geçer imiş, konan geri göçer imiş.<br>
Aşk şerbetin içer imiş, her kim bu manadan duyar.<br><br>

Yunus bu sözleri kogil, kendözünden elin yugil,<br>
Senden ne gele bir değil, çün Hak'tan gelir hayır şer.
</p>


<h3><href=" yunus-emre-ey-bana-dervis-diyen.html"="">EY BANA DERVİŞ DİYEN</href="></h3>

<p class="siir">
Ey bana derviş diyen, nem ola derviş benim,<br>
Ya bu adıma layık, hani elimde iş benim.<br><br>

Derviş derler adıma, bakarlar suratıma,<br>
Bilmezler ki dirliğim, külli sitayiş benim<br><br>

Dil ile şeyhim ulu, yolda aludan alu<br>
Aklım evi kaygılı, nefsim asayiş benim<br><br>

Sureti güler halka, ya kani kulluk Hakka<br>
Bu dirliğime bak a, hem işim yanlış benim<br><br>

Kendi izimi bilirem, saluslanuben yürürem<br>
Buğz ü kibr ü adavet, gönlümü almış benim<br><br>

Suçumu örter hırkam, dirliğim cümlesi ham<br>
Bir gün yırtılısar perdem, zehi düşvar iş benim<br><br>

Derviş neye dolundum, ulu suçta bulundum<br>
Yunus umduğum Haktan, ol rahmet imiş benim<br><br>

~ Yunus Emre</p>

<p>(günümüze aktarımı)<br>
Ey bana derviş diyen, nem ola derviş benim,<br>
Ya bu adıma layık, hani elimde iş benim.<br><br>

Derviş derler adıma, bakarlar suratıma,<br>
Bilmezler ki dirliğim, külli sitayiş benim.<br><br>

Dil ile şeyhim ulu, yolda aludan alu,<br>
Aklım evi kaygılı, nefsim asayiş benim.<br><br>

Sureti güler halka, ya kani kulluk Hakk'a,<br>
Bu dirliğime bak a, hem işim yanlış benim.<br><br>

Kendi izim bilirim, saluslana yürürüm,<br>
Buğuz, kibir, düşmanlık, gönlümü almış benim.<br><br>

Suçumu örter hırkam, dirliğim cümlesi ham,<br>
Bir gün yırtılır perdem, o gün en zor iş benim.<br><br>

Derviş neye dolundum, ulu suçta bulundum,<br>
Yunus umduğum Haktan, o rahmet imiş benim.
</p>


<h3><href=" yunus-emre-ey-bana-iyi-diyen-benim-kamudan-kemter.html"="">EY BANA İYİ DİYEN BENİM KAMUDAN KEMTER</href="></h3>

<p class="siir">
İy bana eyü diyen benem kamudan kemter<br>
Şöyle mücrimem yolda mücrimler benden server<br><br>

Benüm gibi mücrim kul gel iste bir dahı bul<br>
Dilümde ilm ü usûl gönlüm de dünyâ sever<br><br>

Zâhirüm eyü adda gönlüm fâsid tâatda<br>
Bulunmaya Bagdâd'da bencileyin bir ayyâr<br><br>

Taşum biliş içüm yâd dilüm hoş gönlüm murtad<br>
Yavuz işe eyü ad böyle fitne kanda var<br><br>

Taşum göyner içüm ham dirligüm budur müdâm<br>
Yol varmadum bir kadem Arş'dan virürem haber<br><br>

Hırkam suçuma perde endîşem fâsid yirde<br>
Gönlüm ayruk bâzârda dilümde sözüm esrâr<br><br>

Kime kim ögüt virdüm ol Hakk'a irdi gördüm<br>
Bana benüm ögüdüm hîç eylemedi eser<br><br>

Dakındum şeyhlik adın kodum ma'şûk tâatın<br>
Virdüm nefsün murâdın kanı Hakk'ıla bâzâr<br><br>

Yayıldı Yûnus adı suçdur cümle tâatı<br>
Çalab'um inâyeti suçın geçüre meger<br><br>

~ Yunus Emre</p>

<p>(günümüze aktarımı)<br>
Ey bana iyi diyen, benim kamudan kemter,<br>
Şöyle suçlarım yolda, suçlular benden server.<br><br>

Benim gibi suçlu kul, gel iste bir daha bul,<br>
Dilim ilim ve usul, gönlüm de  dünya sever.<br><br>

Görüntüm iyi adda, gönlüm fesat taatta,<br>
Bulunmaya Bağdad'da, bencileyin bir ayyar.<br><br>

Dışım biliş, içim yad, dilim hoş, gönlüm mürted,<br>
Kötü işe iyi ad, böyle fitne nerde var.<br><br>

Dışım göyner, içim ham, dirliğim budur müdam.<br>
Yol varmadım bir kadem, Arş'tan veririm haber.<br><br>

Hırkam suçuma perde, endişem fesat yerde,<br>
Gönlüm ayrık pazarda, dilimde sözüm esrar.<br><br>

Kime ki öğüt verdim, o Hakk'a erdi gördüm.<br>
Bana benim öğüdüm, hiç eylemedi eser.<br><br>

Takındım şeyhlik adın, kodum maşuk taatın.<br>
Verdim nefsin muradın, kanı Hak ile pazar.<br><br>

Yayıldı Yunus adı, suçtur cümle taatı,<br>
Çalab'ım inayeti, suçun geçire meğer.
</p>


<h3><href=" yunus-emre-ey-bana-iyi-diyen-benim-kamudan-yavuz.html"="">EY BANA İYİ DİYEN BENİM KAMUDAN YAVUZ</href="></h3>

<p class="siir">
İy bana eyü diyen benem kamudan yavuz<br>
Alnumı ay bilürem bu gözlerümi yılduz<br><br>

Bu vücûdum şehrinde buçuk pûlluk uçuk yok<br>
Amelüm mahalleri ser-te-ser kalmış ıssuz<br><br>

Hücrede vü bucakda Hakk'a lâyık olmadum<br>
Kiminde derd ü firâk kiminde eserlü söz<br><br>

Halk hep ayagın turur ben segirdüm oturdum<br>
Geçdüm sadır yirine kalın döşek yirüm düz<br><br>

Bunun gibi sâlûslık çün kim elüme girdi<br>
Ayruk n'işüme yarar derd ü firâk âh u sûz<br><br>

Olmaz sözi dimezem ben marifet ehline<br>
Zîrâ disem inanmaz agaçda bitdi karpuz<br><br>

Ben bir kitâb okıdum kalem anı yazmadı<br>
Mürekkeb eylerisem yitmeye yidi deniz<br><br>

Ben oruç-namâz içün süçi içdüm esridüm<br>
Tesbîh-seccâde içün dinlerem şeşte-kopuz<br><br>

Yûnus'un bu sözinden sen ma'nî anlarısan<br>
Konya menâresini göresin bir çuvalduz<br><br>

~ Yunus Emre</p>

<p>(günümüze aktarımı)<br>
Ey bana iyi diyen, benim kamudan yavuz,<br>
Alnımı ay bilirim, bu gözlerimi yıldız.<br><br>

Bu vücudum şehrinde buçuk pulluk uçuk yok,<br>
Amelim mahalleri serteser kalmış ıssız.<br><br>

Hücrede ve bucakta Hakk'a layık amel yok,<br>
Kiminde derdi firak, kiminde eserli söz.<br><br>

Halk hep ayakta durur, ben seğirdim oturdum,<br>
Geçtim sadır yerine, döşek kalın, yerim düz.<br><br>

Bunun gibi salusluk çünkim elime girdi,<br>
Ne işime yarar ki dert ve firak ah ve suz.<br><br>

Olmaz sözü demezim ben marifet ehline,<br>
Zira desem inanmaz ağaçta bitti karpuz.<br><br>

Ben bir kitap okudum, kalem onu yazmadı,<br>
Mürekkep eyler isem, yetmeye yedi deniz.<br><br>

Ben oruç namaz için sücü içtim esridim,<br>
Tesbih seccade için dinlerim şeşte kopuz.<br><br>

Yunus'un bu sözünden sen mana anlar isen,<br>
Konya minaresini görürsün bir çuvaldız.
</p>


<h3><href=" yunus-emre-ey-bana-iyi-diyen-adimi-sofu-koyan.html"="">EY BANA İYİ DİYEN ADIMI SOFU KOYAN</href="></h3>

<p>(günümüze aktarımı)<br>
Ey bana iyi diyen, adımı sofu koyan.<br>
Acep sofu mu olur, hırka ile taç giyen.<br><br>

Başıma taç giyindim, halka sofu göründüm.<br>
Dışıma hırka giydim, içim bir kuru kovan.<br><br>

Bu dilim zikir söyler, gönlüm fesad fikreyler.<br>
Hiç böyle mi zikreyler, Hakkı aşk ile seven.<br><br>

Gözüm yolun gözetmez, kulük işidir tutmaz.<br>
Dilim yerinde yatmaz, davalar kılar yalan.<br><br>

Yunus gümansız bilir, yalancı yolda kalır.<br>
Bir gün maksudun bulur, gerçeklik ile yalan.
</p>


<h3><href=" yunus-emre-ey-beni-ayiplayan-gel-beni-asktan-kurtar.html"="">EY BENİ AYIPLAYAN GEL BENİ AŞKTAN KURTAR</href="></h3>

<p class="siir">
İy beni ayıblayan gel beni ışkdan kurtar<br>
Ger elünden gelmezse söyleme fâsid haber<br><br>

Âşıklarun ahvâli ma'şûk katında biter<br>
Sözün var ana söyle benüm elümde ne var<br><br>

Dost yüzinden nikâbı her kim giderdiyise<br>
Hicâb kalmadı ana ayruk ne hayr u ne şer<br><br>

Hîç kimesne kendüden hâlden hâle gelmedi<br>
Âşıklarun cânına ma'şûka urur minkâr<br><br>

Kim ki ışk kadehinden bir zerre içdiyise<br>
Ana ne akl u ne us ne esrük ü ne humâr<br><br>

Tek ben degilem âşık ol ma'şûk nazarında<br>
Işk yolına cân fidî benüm gibi sâd-hezâr<br><br>

Âşıklarun hâlini âşık olanlar bilür<br>
Işk bir gizlü haznedür gizlü gerekdür esrâr<br><br>

Korkaram söylemege şerî'at edebinden<br>
Yohsa eydeydüm sana dahı ayruksı haber<br><br>

Kim vire bu dilile ol ma'şûkadan haber<br>
Meger ol kimseler kim cân içinde cânı var<br><br>

Yûnus ölürse ne gam ışk içinde kardaşlar<br>
Işk yolına uyagan ma'şûk burcında togar<br><br>

~ Yunus Emre</p>

<p>(günümüze aktarımı)<br>
Ey beni ayıplayan, gel beni aşktan kurtar,<br>
Elinden gelmez ise söyleme fesat haber.<br><br>

Aşıkların ahvali maşuk katında biter,<br>
Sözün var ona söyle, benim elimde ne var.<br><br>

Dost yüzünden nikabı her kim giderdi ise,<br>
Hicap kalmadı ona, artık ne hayır ne şer.<br><br>

Hiç kimesne kendinden halden hale gelmedi,<br>
Aşıkların canına maşuka vurur minkar.<br><br>

Kim ki aşk kadehinden bir zerre içti ise,<br>
Ona ne akıl, ne us, ne esrik, ne de humar.<br><br>

Tek ben değilim aşık, o maşuk nazarında,<br>
Aşk yoluna can feda, benim gibi sad hezar.<br><br>

Aşıkların halini aşık olanlar bilir,<br>
Aşk bir gizli haznedir, gizli gerektir esrar.<br><br>

Korkarım söylemeğe şeriat edebinden,<br>
Yok ise söyleyeyim daha ayrıksı haber.<br><br>

Kim vere bu dil ile o maşukadan haber,<br>
Meğer o kimseler ki, can içinde canı var.<br><br>

Yunus ölürse ne gam, aşk içinde kardaşlar,<br>
Aşk yoluna uyanan, maşuk burcunda doğar.
</p>


<h3><href=" yunus-emre-ey-dervis-diyen-bana-nem-durur-dervis-benim.html"="">EY DERVİŞ DİYEN BANA NEM DURUR DERVİŞ BENİM</href="></h3>

<p class="siir">
İy dervîş diyen bana nem durur dervîş benüm<br>
Dervîşlik yaylasında hareketüm kış benüm<br><br>

Kendözümi görürem sallanuban yürürem<br>
Bugz u kibr ü adâvet gönlümi almış benüm<br><br>

Dervîş adın idindüm dervîş tonın tonandum<br>
Yola bakdum utandum hep işüm yanlış benüm<br><br>

Şeyhüm kamudan ulu yolda uludan ulu<br>
Gönlüm idi kaygulu nefsüm âsâyiş benüm<br><br>

Hırkam tâcum gözlerem fâsid işler işlerem<br>
Her yanumdan gizlerem bin bir fâsid iş benüm<br><br>

Yoldan haber sorarlar eydürem inanurlar<br>
Kalbüm sâfî sanurlar vay ne düşvâr iş benüm<br><br>

İçerüme bakarsan buçuk pulluk nesne yok<br>
Taşramun gavgâsından âlemler tolmış benüm<br><br>

Sûretüm güler halka kanı ya kullık Hakk'a<br>
Bu dirligüme baka hep işüm yanlış benüm<br><br>

Yûnus eydür yârenler iy gerçegüm erenler<br>
Bu yolda olan hâller Allâh'a kalmış benüm<br><br>

~ Yunus Emre</p>

<p>(günümüze aktarımı)<br>
Ey derviş diyen bana nem durur derviş benim.<br>
Dervişlik yaylasında hareketim kış benim.<br><br>

Kendözümü görürüm, sallanarak yürürüm,<br>
Buğuz, kibir, adavet gönlümü almış benim.<br><br>

Derviş adın edindim, derviş donun donandım.<br>
Yola baktım utandım, hep işim yanlış benim.<br><br>

Şeyhim kamudan ulu, yolda uludan ulu,<br>
Gönlüm idi kaygılı, nefsim asayiş benim.<br><br>

Hırkam, tacım gözlerim, fesat işler işlerim,<br>
Her yanımdan gizlerim, bin bir fesat iş benim.<br><br>

Yoldan haber sorarlar, ne desem inanırlar,<br>
Kalbimi saf sanırlar, vay ne düşvar iş benim.<br><br>

İçerime bakarsan, buçuk pulluk nesne yok,<br>
Dışımın kavgasından, alemler dolmuş benim.<br><br>

Suretim güler halka, hani ya kulluk Hakk'a,<br>
Bu dirliğime baka, hep işim yanlış benim.<br><br>

Yunus der ki: Yarenler, ey gerçeğe erenler,<br>
Bu yolda olan haller, Allah'a kalmış benim.
</p>


<h3><href=" yunus-emre-ey-bizimle-yar-olup-dosta-giden-gelsin-beri.html"="">EY BİZİMLE YAR OLUP DOSTA GİDEN GELSİN BERİ</href="></h3>

<p class="siir">
İy bizümle yâr olup dosta giden gelsün berü<br>
Yok eyleyüp kendözin cân terk iden gelsün berü<br><br>

Terk idelüm kâl ü kıylı isteyelüm togrı yolı<br>
Hem bulalum gevher kânın cevher alan gelsün berü<br><br>

Gevher bu cân maksûdıdur cân maksûdun Mansûr'ıdur<br>
Maksûd içün Mansûr'layın ber-dâr olan gelsün berü<br><br>

İrmek dilersen maksûda çok hizmet eyle her işde<br>
Sen senligünden usan nûr-ı dîdâr olan gelsün berü<br><br>

Pinhân idenler kendözin anlar görürler Hak yüzin<br>
Görmek dilersen Hak yüzin ikrâr iden gelsün berü<br><br>

Yûnus gel anlat hâlüni bildür nedür ahvâlüni<br>
Derde bırakdı cânını dermân iden gelsün berü<br><br>

~ Yunus Emre</p>

<p>(günümüze aktarımı)<br>
Ey bizimle yar olup, dosta giden gelsin beri,<br>
Yok eyleyip kendözün can terk eden gelsin beri.<br><br>

Terkedelim kılükali, isteyelim doğru yolu,<br>
Hem bulalım gevher kanın, gevher alan gelsin beri.<br><br>

Gevher bu can maksududur, can maksudun Mansur'udur,<br>
Maksud için Mansur'layın, berdar olan gelsin beri.<br><br>

Emek dilersen maksuda, çok hizmet eyle her işte,<br>
Sen gel senliğinden ayrıl, nuru didar gelsin beri.<br><br>

Pinhan edenler kendözün, onlar görürler Hak yüzün.<br>
Görmek dilersen bil sözün, ikrar eden gelsin beri.<br><br>

Yunus gel anlat halini, bildir nedir ahvalini.<br>
Derde bırak gel kendini, derman eden gelsin beri.
</p>


<h3><href=" yunus-emre-ey-canima-cananim.html"="">EY CANIMA CANANIM</href="></h3>

<p>(günümüze aktarımı)<br>
Ey canıma cananım, ey derdime dermanım,<br>
Alemlere sultanım, medet Allah'ım medet.<br><br>

Bu derdim onmaz gibi, Azrail gülmez gibi,<br>
Umduğum olmaz gibi, medet Allah'ım medet.<br><br>

Dünyayı baki sandım, gaflet içinde kaldım,<br>
Ölüm var imiş bildim, medet Allah'ım medet.<br><br>

Yine zari kılayım, Çalab'a yalvarayım,<br>
Allah'a sığınayım, medet Allah'ım medet.<br><br>

Aşık Yunus kıl zari, günahın yuğsun bari.<br>
Göresin Peygamberi, medet Allah'ım medet.
</p>


<h3><href=" yunus-emre-ey-dervisler-ey-kardaslar.html"="">EY DERVİŞLER EY KARDAŞLAR</href="></h3>

<p>(günümüze aktarımı)<br>
Ey dervişler, ey kardaşlar,<br>
Ne acep derdim var benim.<br>
Mecnun olmus der görenler,<br>
Ne acep derdim var benim.<br><br>

Dervis olan ar eylemez,<br>
Aşık olan zar eylemez.<br>
Hekimler timar eylemez,<br>
Ne acep derdim var benim.<br><br>

Deryanın mevci cağladı,<br>
Hasret yüreğim dağladı.<br>
Halim görenler ağladı,<br>
Ne acep derdim var benim.<br><br>

Derdine düştüm Mevla'nın,<br>
Avarasıyım sevdanın.<br>
Mevci yenilmez deryanın,<br>
Ne acep derdim var benim.<br><br>

Aşık Yunus düştün yine,<br>
Düştün hemen aşk derdine.<br>
Girdin hakikat yurduna,<br>
Ne acep derdim var benim.
</p>


<h3><href=" yunus-emre-ey-dun-bugun-hak-isteyen.html"="">EY DÜN BUGÜN HAK İSTEYEN</href="></h3>

<p class="siir">
İy dün ü gün Hak isteyen bilmez misin Hak kandadur<br>
Her kandasam anda hâzır kanda bakarsam andadur<br><br>

İstemegil Hak'ı ırak gönüldedür Hakk'a turak<br>
Sen senligün elden bırak tenden içerü cândadur<br><br>

Gir gönüle bulasın Tûr sen-ben dimek defterin dür<br>
Key güher er gönlindedür sanma ki ol ummândadur<br><br>

Ol ummânda yüz bin güher bir katreye benzer tamâm<br>
Ol câna yok zamân-zevâl zevâlli cân hayvândadur<br><br>

Her kanda ki gözin baka Çalap hâzırdur mutlaka<br>
Şol cân ki tapmadı Hak'a assısı yok ziyândadur<br><br>

Eyle sûretüni vîrân cân sırrıdur ana iren<br>
Bâtın gözidür dost gören zâhir gözi yabandadur<br><br>

Çün sûretün vîrân ola gönlün bâgı cinân ola<br>
Cânun genci vîrân ola çünki bu genc vîrândadur<br><br>

Her kim gaflet içre geçer cânı zevâl suyın içer<br>
Derviş sırrı Arş'dan uçar gerçegi yir yüzindedür<br><br>

Miskîn Yûnus gözün aç bak iki cihân toptolu Hak<br>
Sıdk odına gümânı yak ol eşkere pinhândadur<br><br>

~ Yunus Emre</p>

<p>(günümüze aktarımı)<br>
Ey dün bugün Hak isteyen, bilmez misin Hak nerdedir,<br>
Her nerdeysem orda hazır, nerde bakarsam ordadır.<br><br>

Sakın olma Hakk'a ırak, gönüldedir Hakk'a durak,<br>
Sen senliğin elden bırak, tenden içeri candadır.<br><br>

Gir gönüle bulasın Tur, sen ben demek defterin dür,<br>
Key güher er gönlündedir, sanma ki o ummandadır.<br><br>

O ummanda yüzbin güher, bir katreye benzer tamam,<br>
O cana yok zaman zeval, zevalli can hayvandadır.<br><br>

Her nerde ki gözün baka, Çalap hazırdır mutlaka,<br>
Şu can ki tapmadı Hak'a, faydası yok ziyandadır.<br><br>

Eyle suretini viran, can sırrıdır ona eren,<br>
Batın gözüdür dost gören, zahir gözü yabandadır.<br><br>

Çün suretin viran ola, gönlün bağı cinan ola,<br>
Canın genci vîran ola, çünkü bu genc virandadır.<br><br>

Her kim gaflet içre geçer, canı zeval suyun içer,<br>
Derviş sırrı arştan uçar, gerçegi yeryüzündedir.<br><br>

Miskin Yunus gözün aç bak, iki cihan doludur Hak,<br>
Sıdk oduna gümanı yak, o eşkere pinhandadır.
</p>


<h3><href=" yunus-emre-ey-dunyayi-seven-kisi.html"="">EY DÜNYAYI SEVEN KİŞİ</href="></h3>

<p>(günümüze aktarımı)<br>
Ey dünyayı seven kişi, bir gün koyup gitmek gerek,<br>
Senin dileğinle değil, naçardır, ne etmek gerek?<br><br>

Gözün ile gördüğünü, şu hasretin olanları.<br>
Akil isen an bunları, her kimseyi anmak gerek.<br><br>

Şu kahr ile kazandığın, bir gün kalısar körlüğe,<br>
Şu mal ki körlüğe kalır, şaylığa harc etmek gerek.<br><br>

Kudret kandilinden senin, destur ile indi canın,<br>
Bir gün geri gel deniser, şu sözü işitmek gerek.<br><br>

Ne hak buyruğun tutarsın, ne kul sözün işitirsin,<br>
Hiç bilmezsin mana nedir, ne dilde çağırmak gerek?<br><br>

Uydun bu nefsin sözüne, battın günah denizine,<br>
Çirk getirdin can yüzüne, tövb'eteğin tutmak gerek.<br><br>

Yunus, şimdi sen dil ile, ben Hakkı severim deme,
</p>


<h3><href=" yunus-emre-ey-dost-bunca-kilukal.html"="">EY DOST BUNCA KİLÜKAL</href="></h3>

<p class="siir">
İy dost bunca kıyl u kâl ne maksûd hod bir haber durur<br>
Yâ bunca cüst ü cû nedür görene bir nazar durur<br><br>

Taglar aşup berye söküp ırak yire emek döküp<br>
İstedügün bundayiken bu ne aceb sefer durur<br><br>

Hîç ırak isteme anı cânından içerü cânı<br>
Senünle biledür anı görmemek bibasar durur<br><br>

Hîç varmagıl ırak sefer ömrün geçer ecel irer<br>
Dost bundadur halvet sever ne galaba haşar durur<br><br>

Cânundan ol dahı yakın key edeb bekle key sakın<br>
Bilürisen dostlık hakın dâyim sana ol yâr durur<br><br>

Dilün eydür Çalap hâzır pes kulagun niçün sagır<br>
Senün sözüne sen münkir va'llâh bu iş hatar durur<br><br>

Sen uyursın ol uyanık eksügüni bilgil bayık<br>
Dahı niçe bulam tanık yoldaş u hem râz-dâr durur<br><br>

Mescîd ü medrese sende sen yürürsin perâkende<br>
Irak kaldun bu erkânda katı bu iş düşvâr durur<br><br>

Bu tevhîd tonını geyen varlıgını yoga sayan<br>
İş bu yola kâyım turan mutlak bilün ol er durur<br><br>

Ol işler tamâm olıcak ol düzenlik dirilicek<br>
Gözün hicâbın silicek yir-gök tolu dîdâr durur<br><br>

Yûnus derdile girüben ışkun yolında dem-be-dem<br>
Varlıgın yoga sayuban ma'şûka intizâr durur<br><br>

~ Yunus Emre</p>

<p>(günümüze aktarımı)<br>
Ey dost bunca kilükal ne maksut hod bir haber olur,<br>
Ya bunca arama nedir, görene bir nazar olur.<br><br>

Dağlar aşıp berye söküp, ırak yire emek döküp,<br>
İstediğin bunda iken, bu ne aceb sefer olur.<br><br>

Hiç ırak isteme onu, canından içeri canı,<br>
Seninle bile duranı, görmemek bi basar olur.<br><br>

Hiç varma sen ırak sefer, ömrün geçer, ecel erer,<br>
Dost bundadır halvet sever, ne kalaba haşer olur.<br><br>

Canından o daha yakın, key edeb bekle key sakın,<br>
Bilir isen dostluk hakın, dayim sana o yar olur.<br><br>

Dilin ey der Çalap hazır, pes kulağın niçin sağır,<br>
Senin sözüne sen münkir, vallah bu iş hatar olur.<br><br>

Sen uyursun o uyanık, eksiğini bilgil bayık,<br>
Daha nice bulam tanık, yoldaşın hem razdar olur.<br><br>

Mescîd ve medrese sende, sen yürürsün perakende,<br>
Irak kaldın bu erkanda, katı bu iş düşvar olur.<br><br>

Bu tevhit donunu giyen, varlıgını yoğa sayan,<br>
İşbu yola kayım duran, mutlak bilin o er olur.<br><br>

O işler tamam olacak, o düzenlik dirilecek,<br>
Gözün hicabın silecek, yer gök dolu didar olur.<br><br>

Yunus derdi ile yürür aşkın yolunda dembedem,<br>
Varlığını yoğa sayan maşuka intizar olur.
</p>


<h3><href=" yunus-emre-ey-dost-senin-askin-odu.html"="">EY DOST SENİN AŞKIN ODU</href="></h3>

<p class="siir">
İy dost senün ışkun odı cigerüm pâre baş kılur<br>
Işkundan yanar yüregüm yandugum bana hoş gelür<br><br>

Işkun odına yandugum aglamak oldı güldügüm<br>
Dost sana zâri kıldugum münkirlere savaş gelür<br><br>

Söylerisem sözüm savaş söylemezsem cigerüm baş<br>
Cihân tolu durur kallâş her birinden bir taş gelür<br><br>

Gör niçe taşlar atılur dost içün başlar tutılur<br>
Gelür gönüle batılur hâlünüze hâldaş gelür<br><br>

Bizüm hâlümüzden bilen kimdür ışka münkir olan<br>
Bizüm sevdügümüz Hak'dur bu halka göz ü kaş gelür<br><br>

Niçe selâtînler zebûn olur bu ışkun elinden<br>
Her kim bu yola düşerse ol bu yola yavaş gelür<br><br>

Erenler buna kalmadı vardı yolına turmadı<br>
Hakk'ı girçek sevenlere cümle âlem kardaş gelür<br><br>

Miskîn Yûnus bil sözüni dosta açup şol gözüni<br>
Kangı burcdan bakarısan ol sultâna güneş gelür<br><br>

~ Yunus Emre</p>

<p>(günümüze aktarımı)<br>
Ey dost senin aşkın odu, ciğerim pare baş kılar,<br>
Aşkından yanar yüreğim, yandığım bana hoş gelir.<br><br>

Aşkın oduna yandığım, ağlamak oldu güldüğüm,<br>
Dost sana zarı kıldığım, münkirlere savaş gelir.<br><br>

Söyler isem sözüm savaş, söylemezsem ciğerim baş,<br>
Cihan dolu olur kalleş, her birinden bir taş gelir.<br><br>

Gör nice taşlar atılır, dost için başlar tutulur,<br>
Gelir gönüle batılır, halimize haldaş gelir.<br><br>

Bizim halimizden bilen, kimdir aşka münkir olan,<br>
Bizim sevdiğimiz Hak'tır, bu halka göz ve kaş gelir.<br><br>

Nice sultanlar aciz olur bu aşkın elinden,<br>
Her kim bu yola düşerse, o bu yola yavaş gelir.<br><br>

Erenler buna kalmadı, vardı yoluna durmadı,<br>
Hakk'ı gerçek sevenlere, cümle alem kardeş gelir.<br><br>

Miskin Yunus bil özünü, dosta açıp şu gözünü,<br>
Hangi burçtan bakar isen, o sultana güneş gelir.
</p>


<h3><href=" yunus-emre-ey-gonul-bize-kerem-kil.html"="">EY GÖNÜL BİZE KEREM KIL</href="></h3>

<p class="siir">
İy gönül bize kerem kıl bile seyrân idelüm<br>
Cân u tenden geçüben gel azm-i cânân idelüm<br><br>

Ten nedür dostun yolında ben anı terk itmeyem<br>
Dost cemâlin görmege gel cânı kurbân idelüm<br><br>

Bu fenâ-ender-fenâyı terk idelüm dost içün<br>
Öz bekâ-ender-bekâ milkinde cevlân idelüm<br><br>

Âsitân-ı mürşidün gel kıble-i cân kılalum<br>
Ol şeh-i şâhlar şâhın gel biz de mihmân idelüm<br><br>

Gel beri tagılmayalum katre-i bârân gibi<br>
Cem' olup deryâlayın gel kasd-ı ummân idelüm<br><br>

Ben anun ışkı şarâbın içmişem her dem-be-dem<br>
Dost cemâlin görmege gel Arş-ı Rahmân idelüm<br><br>

Bu za'îf Yûnus'a çünki bile yoldaş olmadun<br>
İy gönül ol şâhı gel taht-ı Süleymân idelüm<br><br>

~ Yunus Emre</p>

<p>(günümüze aktarımı)<br>
Ey gönül bize kerem kıl, bile seyran edelim,<br>
Candan, tenden geçelim, gel azm-i canan edelim.<br><br>

Ten nedir dost yolunda, ben onu terk etmeyim,<br>
Dost cemalin görmeye, gel canı kurban edelim.<br><br>

Bu fena ender, fenayı terk edelim dost için,<br>
Öz beka ender, beka mülkünde seyran edelim.<br><br>

Asitanı mürşidin gel, kıbleyi can kılalım,<br>
O şeh ki şahlar şahın, gel biz de mihman edelim.<br><br>

Gel beri dağılmayalım yağmur damlası gibi,<br>
Cem olup derya gibi gel kasd-ı umman edelim.<br><br>

Ben onun aşk şarabını içmişim her dembedem,<br>
Dost cemalin görmeğe gel arş-ı Rahman edelim.<br><br>

Çünkü bu zaif Yûnus'a yoldaş bile olmadın,<br>
Ey gönül o şahı gel taht-ı Süleyman edelim.
</p>


<h3><href=" yunus-emre-ey-gonlumun-eglencesi.html"="">EY GÖNLÜMÜN EĞLENCESİ</href="></h3>

<p class="siir">
İy gönlümün eglencesi eyit bana n'eyleyeyin<br>
Işkundan oldum âvâre derdüm kime söyleyeyin<br><br>

Mülk-i fenâdan geçeyin ol dost iline uçayın<br>
Talayın ışk ummânına denizlerin kaynadayın<br><br>

Işkun od urdı cânuma gelsün âşıklar yanuma<br>
Dökeyin ışkun hânını âşıkları toylayayın<br><br>

Çü girdüm ışkun bâgına bakdum soluma saguma<br>
Dürlü yemişlerün yiyüp güllerini yıylayayın<br><br>

Dün-gün kılayın âh u zâr âşık olayın il ü şâr<br>
Dökeyin kanlu yaşumı zârılıklar eyleyeyin<br><br>

Âşık olayın şol güle tolsun cihâna gulgule<br>
Hezâr destân olubanı dost bâgını yaylayayın<br><br>

Miskîn Yûnus âşıklarun dirligini dirilmedün<br>
Bâri gücüm yitdügince soylarını soylayayın<br><br>

~ Yunus Emre</p>

<p>(günümüze aktarımı)<br>
Ey gönlümün eğlencesi, anlat bana n'eyleyeyim?<br>
Aşkından oldum avare, derdim kime söyleyeyim?<br><br>

Fena mülkünden geçeyim, o dost iline uçayım,<br>
Dalayım aşk ummanına, denizlerin kaynatayım.<br><br>

Aşkın od vurdu canıma, gelsin aşıklar yanıma,<br>
Dökeyim aşkın hanını, aşıkları toylayayım.<br><br>

Girdim bu aşkın bağına, baktım sağıma soluma,<br>
Türlü yemişlerin yiyip, güllerini koklayayım.<br><br>

Dün gün kılayım ah ve zar, aşık olayım il ve şar,<br>
Dökeyim kanlı yaşımı, zarılıklar eyleyeyim.<br><br>

Aşık olayım şu güle, dolsun cihana gülgüle,<br>
Hezar destan olayım ben, dost bağını yaylayayım.<br><br>

Miskin Yunus aşıkların dirliğini dirilmedin.<br>
Bari gücüm yettiğince soylarını soylayayım.
</p>


<h3><href=" yunus-emre-ey-asiklar.html"="">EY AŞIKLAR</href="></h3>

<p class="siir">
İy âşıkan iy âşıkan ışk mezhebi dîndür bana<br>
Gördi gözüm dost yüzüni yas kamu dügündür bana<br><br>

Ayruk bize yas eylemez gönlümüzi pâs eylemez<br>
Hak'dan gelen görklü âvâz andan gelen ündür bana<br><br>

Ayruk bana ben dimeyem kimesneye sen dimeyem<br>
Ya kul ya sultân dimeyem kalsun işidenler tana<br><br>

Senden sana varur yolum senden seni söyler dilüm<br>
Allah sana irmez elüm bu hikmete kaldum tana<br><br>

Ben ışkundan ırılmayam dergâhundan sürülmeyem<br>
Bundan dahı giderisem senün ile varam sana<br><br>

Ol dost bizi viribidi var dünyayı bir gör didi<br>
Geldüm gördüm bir ârâyiş seni seven kalmaz ana<br><br>

Kullarına va'deyledi yarınki gün görnem didi<br>
Ol dostlarun sevindügi yarınum bugündür bana<br><br>

Dost ışka ulaşalıdan dünyâ âhiret bir oldı<br>
Ezel-ebed sorarısan dün ile bugündür bana<br><br>

Yûnus seni dîn idindi dîn nedür îman idindi<br>
Işka bugün yarın n'olur işi nedür öndin sona<br><br>

~ Yunus Emre</p>

<p>(günümüze aktarımı)<br>
Ey aşıklar, ey aşıklar, aşk mezhebi dindir bana,<br>
Gördü gözüm dost yüzünü, yas kamu düğündür bana.<br><br>

Ayrık bize yas eylemez, gönlümüzü pas eylemez,<br>
Hak'dan gelen görklü avaz, ondan gelen ündür bana.<br><br>

Ayrık bana ben demeyem, kimesneye sen demeyem,<br>
Ya kul ya sultan demeyem, kalsın işitenler tana.<br><br>

Senden sana varır yolum, senden seni söyler dilim,<br>
Allah sana ermez elim, bu hikmete kaldım tana.<br><br>

Ben aşkından ırılmayam, dergahından sürülmeyem,<br>
Eğer benden gider isem, senin ile varam sana.<br><br>

O dost buraya gönderdi, var dünyayı bir gör dedi,<br>
Geldim, gördüm bir arayış, seni seven kalmaz ona.<br><br>

Kullarına vadeyledi, yarınki gün cennet dedi,<br>
O dostların sevindiği, yarınım bugündür bana.<br><br>

Dost aşka ulaşıladan, dünya ahiret bir oldu,<br>
Ezel ebed sorar isen, dün ile bugündür bana.<br><br>

Yunus seni din edindi, din nedir iman edindi,<br>
Aşka bugün yarın n'olur, işi nedir önden sona.
</p>


<h3><href=" yunus-emre-ey-kopuz-ile-ceste.html"="">EY KOPUZ İLE ÇEŞTE</href="></h3>

<p class="siir">
İy kopuzıla çeşte aslun nedür ne işde<br>
Sana su'âl soraram eydivir bana üşde<br><br>

Eydür ki aslum agaç koyın kirişi bir kaç<br>
Gel işretüm dinle geç aklı koma beleşde<br><br>

Eydürler bana harâm ben ugrulık degülem<br>
Çünki aslum mismildür ne varımış kirişde<br><br>

Bana kiriş didiler ışka giriş didiler<br>
Benüm adum ışk virdi ben durmazam kolmaşda<br><br>

Şâdılıgıla geldüm iş bu âleme toldum<br>
Mürvetlere düzüldüm kodılar iş bu düşde<br><br>

Agaç deri dirildi kirişile bir oldı<br>
Işk denizine taldı bahâne yok bu işde<br><br>

Mevlânâ sohbetinde sâzıla işret oldı<br>
Ârif manîye taldı çün biledür ferişde<br><br>

Ferişteyi anmakdan bilesin murâd nedür<br>
Gice gündüz biledür senünile her işde<br><br>

Ol ferişteler adı Kirâmen Kâtibîn'dür<br>
Yazmakdan usanmazlar armazlar yaz u kışda<br><br>

Birisi sag omzunda birisi sol omzunda<br>
Birisi hayrun yazar birisi şer cünbişde<br><br>

Kâgıdları dükenmez ne hod mürekkebleri<br>
Aşınmaz kalemleri kâ'imlerdür ol işde<br><br>

Hem meyhâneye varur hem büt-hâneye girür<br>
Bunlar saklarlar seni sen gâfilsin bu işde<br><br>

Yûnus imdi Sübhân'ı vasf eylegil gönülde<br>
Ayru degül ârifden bu kopuzıla çeşde<br><br>

~ Yunus Emre</p>

<p>(günümüze aktarımı)<br>
Ey kopuz ile çeşte aslın nedir ne işte,<br>
Sana sual sorarım cevap ver bana üşte.<br><br>

Söyler ki; aslım ağaç, koyun kirişi birkaç,<br>
Gel nağmemi dinle geç, aklı koma beleşte.<br><br>

Bana haram diyorlar, ben uğruluk değilim,<br>
Çünkü aslım mısmıldır, ne var imiş kirişte?<br><br>

Bana kiriş dediler, aşka giriş dediler,<br>
Adımı aşk verdiler, ben durmazam kolmaşta.<br><br>

Şadilik ile geldim, işbu aleme doldum,<br>
Mürvetlere düzüldüm, kodular işbu düşte.<br><br>

Ağaç deri derildi, kiriş ile bir oldu,<br>
Aşk denizine daldı, bahane yok bu işte.<br><br>

Mevlana sohbetinde saz ile işret oldu,<br>
Arif manaya daldı, çün biledir ferişte.<br><br>

Ferişteyi anmaktan bilesin murat nedir,<br>
Gece gündüz biledir senin ile her işte.<br><br>

O ferişteler adı Kiramen Katibin'dir,<br>
Yazmaktan usanmazlar, armazlar yazda kışta.<br><br>

Birisi sağ omzunda, birisi sol omzunda,<br>
Birisi hayrın yazar, birisi şer cünbüşte.<br><br>

Kâğıtları tükenmez, ne hot mürekkepleri,<br>
Aşınmaz kalemleri, kaimlerdir o işte.<br><br>

Hem meyhaneye varır, hem puthaneye girer,<br>
Bunlar saklarlar seni, sen gafilsin bu işte.<br><br>

Yunus şimdi Süphân'ı vasfeyle gel gönülde,<br>
Ayrı değil ariften bu kopuz ile çeşte.
</p>


<h3><href=" yunus-emre-ey-cok-kitaplar-okuyan.html"="">EY ÇOK KİTAPLAR OKUYAN</href="></h3>

<p class="siir">
İy çok kitâblar okıyan sen kim dutarsın bana dak<br>
Tâ bilesin sırrı ıyân gel ışkdan okı bir varak<br><br>

Okımagıl ilmün yüzin ilme amel eyle güzin<br>
Aç gönülden bâtın gözin âşık-ma'şûk hâline bak<br><br>

Gör ma'şûkun ne işdedür âşık dahı ol işdedür<br>
İkisi bir sır işdedür iki sanup kalma ırak<br><br>

İkilikden geçemedün hâli kâlden seçemedün<br>
Hak'dan yana uçamadun fakîlık oldı sana fak<br><br>

Cübbe vü hırka taht u tâc bular virürler ışka bâc<br>
Dört yüz mürîd ü elli hac terk eyledi Abdü'r-rezzâk<br><br>

Anun gibi dîn ulusı hâç öpdi çaldı nâkûsı<br>
Sen dahı bırak nâmûsı nefsün itini oda yak<br><br>

Ger sen sana geldünise sıfat nedür bildünise<br>
Hakk'a mutî' oldunısa ne kim dirisen bana hak<br><br>

Bilmeyesin bed-nâm u nâm bir ola sana hâs u âm<br>
Bildünise ilmi tamâm gel imdi okı bir varak<br><br>

Yirde vü gökde ışkıla ışkdan gelür her söz dile<br>
Bî-çâre Yûnus ne bile ne kara okıdı ne ak<br><br>

~ Yunus Emre</p>

<p>(günümüze aktarımı)<br>
Ey çok kitaplar okuyan, sen ki tutarsın bana dak,<br>
Ta bilesin sırrı ayan, gel aşktan oku bir varak,<br><br>

Okumalı ilmin yüzün, ilme amel gerek güzin,<br>
Aç gönülden batın gözün, aşık maşuk haline bak.<br><br>

Gör maşuğun ne iştedir, aşık dahi o iştedir,<br>
İkisi bir sır iştedir, iki sanıp kalma ırak.<br><br>

İkilikten geçemedin, hali kalden seçemedin,<br>
Dosttan yana uçamadın, fakilik oldu sana fak.<br><br>

Cübbeyle hırka, tahtla tac, bunlar verirler aşka bac,<br>
Dört yüz mürit ve elli hac, terk eyledi Abdülrezzak.<br><br>

Onun gibi din ulusu, hac öptü, çaldı nakusu,<br>
Sen dahi bırak namusu, nefsin itini oda yak.<br><br>

Sen kendine geldin ise, sıfat nedir bildin ise,<br>
Hakk'a bağlı oldun ise, ne söyler isen bana hak.<br><br>

Bilmeyesin bednam ve nam, bir ola sana hasuam,<br>
Bildim ise ilmi tamam, gel şimdi oku bir varak.<br><br>

Yerde ve gökde aşk ile, aşktan gelir her söz dile,<br>
Biçare Yûnus ne bile, ne kara okudu, ne ak.
</p>


<h3><href=" yunus-emre-ey-padisah-ey-padisah.html"="">EY PADİŞAH, EY PADİŞAH</href="></h3>

<p class="siir">
İy pâdişâh iy pâdişâh her dem işin düze durur<br>
Dünyâ anun bostânıdur sevdügini üze durur<br><br>

Yavuzlık eyleme sakın ecel sana senden yakın<br>
Niçelerün aslın kökin yord eyleyüp boza durur<br><br>

Sen anda varursın anda çok yarag eylegil bunda<br>
Cânlar bâkî degül tende di bir kaç gün geze durur<br><br>

Sorucı gelür yir yırtup sorar Tanrı'n kimdür diyü<br>
İş bu cânum anı tuyup sünüklerüm sıza durur<br><br>

İy Tanrı'yı bir bilenler cân Hakk'a kurbân kılanlar<br>
Ölü degüldür bu cânlar ışk gölinde yüze durur<br><br>

Ben gördüm erenler uçdı ışk kadehin tolu içdi<br>
Hak katında nâzı geçdi şöyle yüzi yire durur<br><br>

Erenlerün kulıyısan ölümün ana tur Yûnus<br>
Niç'erenler geldi geçdi nevbet şimdi bize durur<br><br>

~ Yunus Emre</p>

<p>(günümüze aktarımı)<br>
Ey padişah, ey padişah, her dem işin düze gelir,<br>
Dünya onun bostanıdır, sevdiğini üze gelir.<br><br>

Yavuzluk eyleme sakın, ecel sana senden yakın,<br>
Nicelerin aslın kökün, yurt eyleyip boza gelir.<br><br>

Sen orda varırsın orda, çok hazırlık yap gel burda,<br>
Canlar baki değil tende, de birkaç gün geze gelir.<br><br>

Sorucu gelir yer yırtıp, sorar Tanrı'n kimdir diye,<br>
İşbu canım onu duyup, kemiklerim sıza gelir.<br><br>

Ey Tanrı'yı bir bilenler, can Hakk'a kurban kılanlar,<br>
Ölü değildir bu canlar, aşk gölünde yüze gelir.<br><br>

Ben gördüm erenler uçtu, aşk kadehin dolu içti,<br>
Hak katında nazı geçti, şöyle yüzü yere gelir.<br><br>

Erenlerin kulu isen, ölümün anadur Yunus,<br>
Nic'erenler geldi geçti, nöbet şimdi bize gelir.
</p>


<h3><href=" yunus-emre-ey-padisah-i-lem-yezel.html"="">EY PADİŞAH-I LEM YEZEL</href="></h3>

<p class="siir">
İy pâdişâh-ı Lem-yezel kıldum yönüm senden yana<br>
İş bu yüzüm karasıyla vasl isterem senden yana<br><br>

Sensin bu gözümde gören sensin dilümde söyleyen<br>
Sensin beni var eyleyen sensin hemin öndin sona<br><br>

Sen kim didün yâ Rab bana ben yakınam senden sana<br>
Çün yakınsın benden bana görklü yüzün göster bana<br><br>

Niçe yakınsın bana sen müştâk u hasret sana ben<br>
Dün-gün seni gözleyüben göremezem kaldum tana<br><br>

Her gelen oldur giden ol görinen oldur gören ol<br>
Ulvî vü süflî cümleten oldur ger bana görine<br><br>

Yûnus bu sır Hak durur bu dilile gelmek yok durur<br>
Bilmesi bunun zevk durur aklıla fehm irmez ana<br><br>

~ Yunus Emre</p>

<p>(günümüze aktarımı)<br>
Ey padişah-ı lem yezel, kıldım yönüm senden yana,<br>
İşbu yüzüm karasıyla, vasl isterem senden yana.<br><br>

Sensin bu gözümde gören, sensin dilimde söyleyen,<br>
Sensin beni var eyleyen, sensin hemen önden sona.<br><br>

Sen ki dedin ya Rab bana, ben yakınım senden sana,<br>
Sen yakınsın benden bana, görklü yüzün göster bana.<br><br>

Nice yakınsın bana sen, müştak ve hasret sana ben,<br>
Gece gündüz gözlerim ben, göremezim kaldım tana.<br><br>

Her gelen odur, giden o, görünen odur, gören o,<br>
Gökte ve yerde cümleten odur, ger bana görüne.<br><br>

Yunus bu sır Hak olur, bu dil ile gelmek yok olur,<br>
Bilmesi bunun zevk olur, akıl fehim ermez ona.
</p>


<h3><href=" yunus-emre-ey-sozlerin-aslin-bilen.html"="">EY SÖZLERİN ASLIN BİLEN</href="></h3>

<p class="siir">
İy sözlerün aslın bilen gel di bu söz kandan gelür<br>
Söz aslını anlamayan sanur bu söz benden gelür<br><br>

Söz var kılur gönüli şâd söz var kılur bilişi yad<br>
Eger horluk eger izzet her kişiye sözden gelür<br><br>

Söz karadan akdan degül yazup okımakdan degül<br>
Bu yüriyen halkdan degül Hâlik âvâzından gelür<br><br>

Ne elif okıdum ne cim ne varlıkdandur kelecim<br>
Bilmeye yüz bin müneccim tâliüm ne ılduzdan gelür<br><br>

Şu'le bize aydan degül ışk eri bu soydan degül<br>
Rızkumuz bu evden degül deryâ-yı ummândan gelür<br><br>

Evvel gönül levhinde Hak yazmışıdı çün bir varak<br>
Bu şimdi okınan sebak ezel-i âzâldan gelür<br><br>

Evvel hitâb kılur câna cânı andan gelür tene<br>
Biz âletüz bahâne ayruk ne elümüzden gelür<br><br>

Aklumuz ol levhe bakar gizli marazlarum açar<br>
Söz gelür gönlüme akar söz dile ansuzın gelür<br><br>

Biz bir bahâne arada ayruk di elden ne gele<br>
Hak çün emir eyler câna bu keleci andan gelür<br><br>

Yûnus bu derd ile âh it kahr evinde neyler râhat<br>
Bu derde dermân keferet bir âh ile sûzdan gelür<br><br>

~ Yunus Emre</p>

<p>(günümüze aktarımı)<br>
Ey sözlerin aslın bilen, gel de bu söz nerden gelir,<br>
Söz aslını anlamayan, sanır bu söz benden gelir.<br><br>

Söz var kılar gönülü şad, söz var kılar bilişi yad.<br>
Eğer horluk, eğer izzet, her kişiye sözden gelir.<br><br>

Söz karadan aktan değil, yazıp okumaktan değil,<br>
Bu yürüyen halktan değil, halik avazından gelir.<br><br>

Ne elif okudum, ne cim,  ne varlıktandır kelecim,<br>
Bilmeye yüz bin müneccim, talihim yıldızdan gelir.<br><br>

Şule bize aydan değil, aşk eri bu soydan değil,<br>
Rızkımız bu evden değil, deryayı ummandan gelir.<br><br>

Evvel gönül levhinde Hak, yazmıştı çünkü bir varak,<br>
Bu şimdi okunan sebak, ezeli azaldan gelir.<br><br>

Evvel hitap kılar cana, canı ondan gelir tene,<br>
Biz aletiz bahane ayrık ne elimizden gelir.<br><br>

Aklımız o levhe bakar, gizli marazlarım açar,<br>
Söz gelir gönlüme akar, söz dile ansızın gelir.<br><br>

Biz bir bahane arada, ayrık de elden ne gele,<br>
Çünkü Hak emreder cana, bu keleci ondan gelir.<br><br>

Yunus bu dert ile ah et, kahr evinde n'eyler rahat,<br>
Bu derde derman kefaret, bir ah ile suzdan gelir.
</p>


<h3><href=" yunus-emre-ey-yaranlar-ey-kardaslar.html"="">EY YARANLAR EY KARDAŞLAR</href="></h3>

<p class="siir">
İy yârânlar iy kardaşlar korkaram ben ölem diyü<br>
Öldügümi kayurmazam itdügümi bulam diyü<br><br>

Bir gün görinür gözüme aybum urulur yüzüme<br>
Endîşeden del'olmışam n'idem ben ne kılam diyü<br><br>

Eger gerçek kulımışsam ana kullık kılayıdum<br>
Aglayadum bu dünyede yarın anda gülem diyü<br><br>

Hemin geldüm bu dünyâya nefsüme kullık itmege<br>
Eyü amel işlemedüm azâbdan kurtulam diyü<br><br>

İy bî-çâre miskîn Yûnus günâhun çok neyleyesin<br>
Sıgındum ol Allâh'uma didi hem afv kılam diyü<br><br>

~ Yunus Emre</p>

<p>(günümüze aktarımı)<br>
Ey yaranlar ey kardaşlar, korkaram ben ölem diye,<br>
Öldüğümü kayırmazım, ettiğimi bulam diye.<br><br>

Bir gün görünür gözüme, aybım vurulur yüzüme,<br>
Endişeden del'olmuşum, n'idem ben ne kılam diye.<br><br>

Eğer gerçek kul imişsem, ona kulluk kıla idim,<br>
Ağlayaydım bu dünyada, yarın orda gülem diye.<br><br>

Hemin geldim bu dünyaya, nefsime kulluk etmeye.<br>
İyi amel işlemedim, azaptan kurtulam diye.<br><br>

Ey biçare miskin Yunus, günahın çok n'eyleyesin,<br>
Sığındım o Allah'ıma, n'olur bağışlanam diye.
</p>


<h3><href=" yunus-emre-ey-yarenler-ey-kardaslar-sorun-bana-nerde-idim.html"="">EY YARENLER EY KARDAŞLAR SORUN BANA NERDE İDİM</href="></h3>

<p>(günümüze aktarımı)<br>
Ey yarenler, ey kardaşlar, sorun bana nerde idim,<br>
Aşk denizine dalan ben, deryayı ummanda idim.<br><br>

Yere bünyad vurulmadan, yer gök melaik dolmadan,<br>
levh ve kalem çalınmadan, mülkü yaradanda idim.<br><br>

O ki beni bekler idi, her nerdeysem saklar idi,<br>
Aşk urganı ucundaki kandildeki canda idim.<br><br>

Kaygı eli ermez idi, gussa gözü görmez idi,<br>
Endişe şehrinden taşra bir ulu mekanda idim.<br><br>

Bu işlerde olan kişi, terk etsin cümle teşvîşi,<br>
İçeriden içeri bir key latif nihanda idim.<br><br>

Benim gibi bu cihana yüz bin gelirse az ola,<br>
Benim gelişim şimdidir üstatda Kuran'da idim.<br><br>

Dört kitabı okumadan, ayırıp seçmek olmadan,<br>
Ezberledim sabakımı, bu aşkı hanende idim.<br><br>

Padişahtan destur oldu, bizi burda mülke saldı,<br>
İki cihan cennet oldu, cennette Rıdvan'da idim.<br><br>

Yıldız idim bunca zaman, gökde melaik arzuman,<br>
Cebbar-ı alem hükmeder, ben o zaman orda idim.<br><br>

Doksan bin Hak kelamını söyleşecek Habip ile,<br>
Otuz bini sır olacak, ben o sır olanda idim.<br><br>

Ben bu suretten ileri adım Yunus değil iken,<br>
Ben o idim, o ben idi, bu aşkı sunanda idim.<br><br>

~ Yunus Emre<br><br>

<br>
İy yârânlar iy kardaşlar sorun bana kandayıdum<br>
Işk denizine taluban deryâ-yı ummândayıdum<br><br>

Yire bünyâd urulmadın yir-gök melâik tolmadın<br>
Levh ü kalem çalınmadın mülk-i yaradandayıdum<br><br>

Ol kim beni bekleridi her kandasam saklarıdı<br>
Işk urganı ucındagı kandîldagı cândayıdum<br><br>

Kaygu eli irmezidi gussa gözi görmezidi<br>
Endîşe şehrinden taşra bir ulu mekândayıdum<br><br>

Bu işlerde olan kişi terk itsün cümle teşvîşi<br>
İçerüden içerü bir key latîf nihândayıdum<br><br>

Benüm gibi bu cihâna yüz bin gelürse az ola<br>
Benüm gelişüm şimdidür üstâdda Kur'ân'dayıdum<br><br>

Dört kitâbı okumadın ayırup seçmek olmadın<br>
Ezberledüm sebakumı bu ışkı hânendeyidüm<br><br>

Pâdişâhdan destûr oldı bizi bunda mülke saldı<br>
İki cihân Uçmak oldı Uçmak'da Rıdvân'dayıdum<br><br>

Yılduzıdum bunca zamân gökde melâik arzûmân<br>
Cebbâr-ı âlem hükm ider ben ol zamân andayıdum<br><br>

Toksan bin Hak kelâmını söyleşicek Habîb'ile<br>
Otuz bini sırr olıcak ben ol sır olandayıdum<br><br>

Ben bu sûretden ilerü adum Yûnus degül iken<br>
Ben olıdum ol ben idüm bu ışkı sunandayıdum
</p>


<h3><href=" yunus-emre-ey-yarenler-ey-kardaslar-gorun-beni.html"="">EY YARENLER EY KARDAŞLAR GÖRÜN BENİ</href="></h3>

<p class="siir">
İy yârânlar iy kardaşlar görün beni n'itdüm ahî<br>
Ere irdüm eri buldum er etegin tutdum ahî<br><br>

Cânum bir gözsüz cânıdı içi tolu sen ben idi<br>
Tutdum miskînlik etegin ben menzile yitdüm ahî<br><br>

Korkar oldum bir Tanrı'dan bîzâr oldum yatlu hûdan<br>
İşbu işüm sagıncıla ben yoluma gitdüm ahî<br><br>

Anladum kendü hâlümi gözledüm togru yolumı<br>
Tutdum ulular etegin Hazret'e ben yitdüm ahî<br><br>

Giderdüm gönlümden kîni kîn dutanun yokdur dîni<br>
İy yârânlar ben bu sözi uludan işitdüm ahî<br><br>

Âşıkısan miskîn Yûnus Hazret'e dutgıl yüzüni<br>
Anlayana gevher durur söz sarrâfa satdum ahî<br><br>

~ Yunus Emre</p>

<p>(günümüze aktarımı)<br>
Ey yarenler ey kardaşlar, görün beni n'ettim ahi,<br>
Ere erdim, eri buldum, er eteğin tuttum ahi.<br><br>

Canım bir gözsüz can idi, içi dolu sen ben idi,<br>
Tuttum miskinlik eteğin, ben menzile yettim ahi.<br><br>

Korkar oldum bir Tanrı'dan, bizar oldum yatlı hudan,<br>
İşbu işim sağınc ile, ben yoluma gittim ahi.<br><br>

Anladım kendi halimi, gözledim doğru yolumu,<br>
Tuttum ulular eteğin, Hazret'e ben yettim ahi.<br><br>

Giderdim gönülden kîni, kin tutanın yoktur dini,<br>
Ey yarenler, ben bu sözü uludan işittim ahi.<br><br>

Aşık isen miskin Yunus, Hazret'e tut sen yüzünü,<br>
Anlayana gevher olur, söz sarrafa sattım ahi.
</p>


<h3><href=" yunus-emre-ey-yarenler-ey-kardaslar-sorun-bana-nerde-idim-2.html"="">EY YARENLER EY KARDAŞLAR SORUN BANA NERDE İDİM 2</href="></h3>

<p class="siir">
İy yârânlar iy kardaşlar sorun bana kandayıdum<br>
Dinlersenüz eydivirem ezelî vatandayıdum<br><br>

Ezelîden dilümde uş Tanrı birdür Hak'dur Resûl<br>
Bunı böyle bilmeziken bir aceb makâmdayıdum<br><br>

Kalû belâ söylenmedin tertîb düzen eylenmedin<br>
Hak'dan ayru degülidüm ol ulu dîvândayıdum<br><br>

Yire bünyâd urulmadın Âdem dünyâya gelmedin<br>
Öküz balık eylenmedin ben ezelî andayıdum<br><br>

Eyyûb'ıla derde esîr iniledüm çekdüm cezâ<br>
Belkîs'ıla taht üzere mühr-i Süleymân'dayıdum<br><br>

Yûnus'ıla balık beni çekdi deme yutdı bile<br>
Zekeriyyâ'yıla kaçdum Nûh'ıla tûfândayıdum<br><br>

Asâyıla Mûsâ'yıla kaçdum çıkdum Tûr Tagı'na<br>
İbrâhîm'ile Mekke'ye bünyâd bıragandayıdum<br><br>

İsmâ'île çaldum bıçak bıçak ana kâr itmedi<br>
Hak beni âzâd eyledi koçıla kurbândayıdum<br><br>

Yûsuf'ıla ben kuyıda yatdum bile çekdüm cezâ<br>
Ya'kûb'ıla çok agladum bulınca figândayıdum<br><br>

Mi'râc gicesi Ahmed'ün dönderdüm Arş'da na'linin<br>
Üveys'ile urdum tâcı Mansûr'ıla urgandayıdum<br><br>

Alî'yile urdum kılıç Ömer'ile adl eyledüm<br>
On sekiz yıl Kâf Tagında Hamza'yla meydândayıdum<br><br>

Yûnus senün âşık cânun ezelî âşıklarıla<br>
Ol Allah'un dergâhında seyrân u cevlândayıdum<br><br>

~ Yunus Emre</p>

<p>(günümüze aktarımı)<br>
Ey yarenler, ey kardaşlar, sorun bana nerde idim,<br>
Dinlerseniz söyleyeyim ezeli vatanda idim.<br><br>

Ezeliden dilim söyler Tanrı birdir Hak'tır Resul,<br>
Bunu böyle bilmez iken, bir acep makamda idim.<br><br>

Kalu bela söylenmeden, tertip düzen eylenmeden,<br>
Hak'dan ayrı değil idim, o ulu divanda idim.<br><br>

Yere bünyad vurulmadın Adem dünyaya gelmeden,<br>
Öküz balık eylenmeden, ben ezeli onda idim.<br><br>

Eyyûb ile derde esir, iniledim çektim ceza,<br>
Belkis ile taht üzere Mührü Süleyman'da idim.<br><br>

Yunus ile balık beni, çekti deme yuttu bile,<br>
Zekeriya ile kaçtım, Nuh ile tufanda idim.<br><br>

Asa ile, Musa ile kaçtım çıktım Tur Dağı'na,<br>
İbrahim ile Mekke'ye bünyad bırakanda idim.<br><br>

İsmail'e çaldım bıçak, bıçak ona kar etmedi,<br>
Hak beni azad eyledi, koç ile kurbanda idim.<br><br>

Yusuf ile ben kuyuda yattım bile çektim ceza,<br>
Yakup ile çok ağladım, bulunca figanda idim.<br><br>

Miraç gecesi Ahmed'in dönderdim Arş'da nalını,<br>
Üveys ile vurdum tacı Mansur ile urganda idim.<br><br>

Ali ile vurdum kılıç, Ömer ile adil oldum,<br>
On sekiz yıl Kâf Dağında Hamza'yla meydanda idim.<br><br>

Yunus senin aşık canın, ezelî aşıklar ile,<br>
Ol Allah'ın dergahında seyran ve cevlanda idim.
</p>


<h3><href=" yunus-emre-ey-yarenler-ey-kardesler-ecel-ere-olem-bir-gun.html"="">EY YARENLER EY KARDEŞLER ECEL ERE ÖLEM BİR GÜN</href="></h3>

<p class="siir">
İy yârânlar iy kardaşlar ecel ire ölem birgün<br>
İşlerüme pişmân olup kendözüme gelem birgün<br><br>

Yanlaruma kona elüm söz söylemez ola dilüm<br>
Karşuma gele amelüm n'itdümise görem birgün<br><br>

Oglan gider dânışmâna saladur dosta düşmâna<br>
Şol dört tekbîr namâzıla vaktum tamâm kılam birgün<br><br>

Beş karış bez durur tonum ılan-çıyan yiye tenüm<br>
Yıl geçe obrıla sinüm unıdılup kalam birgün<br><br>

Başuma dikeler hece ne irte bilem ne gice<br>
Âlemler ümidi hâce sana fermân olam birgün<br><br>

Yûnus Emre sen bu sözi dahı tamâm itmemişsin<br>
Tek yüriyeyin n'eyleyem üstâduma gelem birgün<br><br>

~ Yunus Emre</p>

<p>(günümüze aktarımı)<br>
Ey yarenler, ey kardeşler, ecel ere ölem bir gün,<br>
İşlerime pişman olup, kendözüme gelem bir gün.<br><br>

Yanlarıma kona elim, söz söylemez ola dilim,<br>
Karşıma gele amelim, n'ettim ise görem bir gün.<br><br>

Oğlan gider danışmana, saladır dosta düşmana,<br>
Şu dört tekbir namaz ile, vaktim tamam kılam bir gün.<br><br>

Beş karış bezden kefenim, yılan, çiyan yiye tenim,<br>
Yıl geçe obrula sinim, unutulup kalam bir gün.<br><br>

Başıma dikeler hece, ne erte bilem, ne gece,<br>
Alemler ümidi hace, sana ferman olam bir gün.<br><br>

~ Yunus Emre sen bu sözü, daha tamam etmemişsin,<br>
Tek yürüyeyim, n'eyleyim, üstadıma gelem bir gün.
</p>


<h3><href=" yunus-emre-ey-yarenler-soylen-bana-ben-nicesi-dolanayim.html"="">EY YARENLER SÖYLEN BANA BEN NİCESİ DOLANAYIM</href="></h3>

<p class="siir">
Ey yârenler aydın bana ben nicesi dolanayım<br>
Ne türlü tedbir edeyim ya nice sağınç sanayım<br><br>

Canımda ol büt bitiptir gönülümü ol alıptır<br>
Hey beni ol avutuptur ayrık neye bağlanayım<br><br>

Öyle ediptir ol beni seçemezem dünden günü<br>
Alsın teni alsın canı ko ben ona alınayım<br><br>

Ben gevheriyim kânım ben bir kulum sultânım ol<br>
Aklım u canım gönlüm ol ondan niçin usanayım<br><br>

Onsuzluğum bana haram ondandurur nakdim tamam<br>
Bunculayım lûtf u kerem nerde bulup dinleneyim<br><br>

Odur bana Yûnus deyen odur benim bağrım delen<br>
Odur beni bensiz koyan hem ben oyum bu ben neyim<br><br>

~ Yunus Emre<br><br>


</p><p>(günümüze aktarımı)<br>
Ey yarenler söylen bana, ben nicesi dolanayım,<br>
Ne türlü tedbir edeyim, ya nice sağınç sanayım.<br><br>

Canımda o büt bitiptir, gönülümü o alıptır,<br>
Hey beni o avutuptur, ayrık neye bağlanayım.<br><br>

Öyle ediptir o beni, seçemezim dünden günü,<br>
Alsın teni, alsın canı, ko ben ona alınayım.<br><br>

Ben gevheriyim, kanım o, ben bir kulum sultanım o,<br>
Aklım ve canım gönlüm o, ondan niçin usanayım.<br><br>

Onsuzluğum bana haram, ondan olur nakdim tamam,<br>
Buncalayın lûtf ve kerem, nerde bulup dinleyeyim.<br><br>

Odur bana Yunus diyen, odur benim bağrım delen,<br>
Odur beni bensiz koyan, hem ben oyum, bu ben neyim.
</p>


<h3><href=" yunus-emre-ey-yarenler-tinman-bana.html"="">EY YARENLER TINMAN BANA</href="></h3>

<p class="siir">
İy yârânlar tınman bana ben yine n'oldum bilmezem<br>
İlm ü amel sorman bana dîvâne oldum bilmezem<br><br>

Ayruksı nesne tatmışam bildüklerüm unutmışam<br>
Cânumı ışka atmışam anda ne buldum bilmezem<br><br>

Aklum yavı vardı besi tagıldı fikrüm kamusı<br>
Boşaldum uş toldum velî neyile toldum bilmezem<br><br>

Işkun beni yakup durur gönlüm dosta akup durur<br>
Divşürimezem ben beni dem-beste kaldum bilmezem<br><br>

Ben ışksuzın olımazam ışk olıcak ben ölmezem<br>
Işkdur hayâtum hâsılı ışkdan gayrısın bilmezem<br><br>

Bu ışk ile bulanugam ne esrügem ne ayıgam<br>
Ne uyuram ne uyanugam hayrân u mestüm bilmezem<br><br>

Sen beni şeyh oldı diyü benden nasîhat isteme<br>
Ben sanuram key bilürem uş şimdi bildüm bilmezem<br><br>

Âşık Yûnus sen cânunı Hak yolına eyle fidâ<br>
Bu şeyhıla buldum Hak'ı ben gayrı nesne bilmezem<br><br>

~ Yunus Emre</p>

<p>(günümüze aktarımı)<br>
Ey yarenler tınman bana, ben yine n'oldum bilmezim,<br>
İlim amel sorman bana, divane oldum bilmezim.<br><br>

Ayrıksı nesne tutmuşum, bildiklerim unutmuşum,<br>
Canımı aşka atmışım, onda ne buldum bilmezim.<br><br>

Aklım yavu vardı besi, dağıldı fikrim kamusu,<br>
Boşaldım uş doldum veli, ne ile doldum bilmezim.<br><br>

Aşkım beni yakıp durur, gönlüm dosta akıp durur,<br>
Devşiremezsem ben beni, dembeste kaldım bilmezim.<br><br>

Ben aşksızın olamazım, aşk olunca ben ölmezim,<br>
Aşktır hayatım hasılı, aşktan gayrısın bilmezim.<br><br>

Bu aşk ile bulanayım, ne esriğim, ne ayığım,<br>
Ne uyur, ne uyanığım, mestu hayranım bilmezim.<br><br>

Sen beni şeyh oldu deme, benden nasihat isteme,<br>
Ben sanırım ki bilirim, şimdi bildim ki bilmezim.<br><br>

Yunus sen canını ada, dost yoluna eyle feda,<br>
Bu şeyh ile buldum Hüda, ben gayrı nesne bilmezim.
</p>


<h3><href=" yunus-emre-ey-ya-gafil-ac-gozunu.html"="">EY YA GAFİL AÇ GÖZÜNÜ</href="></h3>

<p class="siir">
Eyâ gâfil aç gözüni gönlün yavlak uzatmagıl<br>
Bakgıl kendü dirligüne kimse aybın gözetmegil<br><br>

Şöyle dirilgil hulkıla ölicegiz söyleşeler<br>
Bâkî dirlik budur cânum yavuz adıla gitmegil<br><br>

Bir gün ola bu dünyâyı âhirete degşüresin<br>
Dün ü güni kılgıl tâat ayak uzadup yatmagıl<br><br>

Gördün ki bir dervîş gelür yüz vur anun kademine<br>
Senden şey'ullah idicek kaşun karagun çatmagıl<br><br>

Nefse uyup biş parmagun bir kezden iltme agzuna<br>
Kes birisin vir miskîne gerek olur unutmagıl<br><br>

Söyledügün keleciyi işitdügün gibi söyle<br>
Kendözünden zîreklenüp bir kaç söz dahı katmagıl<br><br>

Dünyâ çerb ü şîrîn durur âdem gerekdür yiyesi<br>
Kem nesneye tama idüp kesüp kemürüp yutmagıl<br><br>

Yûnus kim öldürür seni viren alur yine cânı<br>
Yarın göresin sen anı er nazarından gitmegil<br><br>

~ Yunus Emre</p>

<p>(günümüze aktarımı)<br>
Ey ya gafil aç gözünü, gönlünü yavlak uzatma,<br>
Bak sen kendi dirliğine, kimsenin aybın gözetme.<br><br>

Şöyle dirilip halk ile, öleceğiz söyleşeler,<br>
Baki dirlik budur canım, kötü bir ad ile gitme.<br><br>

Bir gün ola bu dünyayı ahirete değşiresin,<br>
Gece gündüz kıl taatı, ayak uzatıp da yatma.<br><br>

Gördün ki bir derviş gelir, yüz vur onun kademine,<br>
Senden şeyullah edecek, kaşların karartıp çatma.<br><br>

Nefse uyup beş parmağın bir kezden iltme ağzına,<br>
Kes birisin ver miskine, gerek olur hiç unutma.<br><br>

Söylediğin keleciyi işittiğin gibi söyle,<br>
Kendözünden zeyreklenip birkaç sözü dahi katma.<br><br>

Dünya çerb ve şirin olur, adem gerektir yiyesi,<br>
Kem nesneye tamah edip, asla haram lokma yutma.<br><br>

Yunus kim öldürür seni, veren alır yine canı,<br>
Yarın göresin sen onu, onun nazarından gitme.
</p>


<h3><href=" yunus-emre-ey-yarenler-ey-demezim.html"="">EY YARENLER EY DEMEZİM</href="></h3>

<p class="siir">
İy yârenler eydimezem cânum neye taldugını<br>
Dilile vasf idemezem gönlümi kim aldugını<br><br>

Gönlüm tolı sıgmaz dile âşıkdur ol kim hâl bile<br>
Işk niçeyi virdi sile anlayamaz n'oldugını<br><br>

Işkdan haber bilenlerün ışk derdile tolanlarun<br>
Küfri îmân olanlarun ayıblaman güldügini<br><br>

Aglamak gülmek âşıka dirilmek ölmek âşıka<br>
Kahırla lutfı bir bilür bilmez melûl oldugını<br><br>

Işk Yûnus'ı eyledi lâl Yûnus kanı ışka helâl<br>
Kon varın itsün pâyimâl görmesün ayruldugını<br><br>

~ Yunus Emre</p>

<p>(günümüze aktarımı)<br>
Ey yarenler ey demezim, canım neye daldığını,<br>
Dil ile vasfedemezim, gönlümü kim aldığını.<br><br>

Gönlüm dolu, sığmaz dile, aşıktır o kim hal bile,<br>
Aşk niceyi verdi sele, anlayamaz n'olduğunu.<br><br>

Aşktan haber bilenlerin, aşk derdiyle dolanların,<br>
Küfrü iman olanların, ayıplaman güldüğünü.<br><br>

Ağlamak, gülmek aşıka, dirilmek, ölmek aşıka.<br>
Kahırla lütfü bir bilir, bilmez melul olduğunu.<br><br>

Aşk Yunus'u eyledi lal, Yunus kanı aşka helal,<br>
Koyverin etsin payimal, görmesin ayrıldığını.
</p>


<h3><href=" yunus-emre-eyyubum-gonlu-dertliyim.html"="">EYYUB'UM GÖNLÜ DERTLİYİM</href="></h3>

<p class="siir">
Eyyûb'am dil mübtelâyam derde dermân isterem<br>
Âşıkam dil-hastayam câna cânân isterem<br><br>

Yakûb'am agladum Yûsuf içün çekdüm firâk<br>
Yûsuf'am zindân içinde fazl-ı Rahmân isterem<br><br>

Mûsâ'nun Tûr'ına vardum dost cemâlin görmeyi<br>
Gitdi aklum nâgeh ol dem sırr-ı Sübhân isterem<br><br>

Bir mekâna varmışam ki ol benüm yurdum degül<br>
Hızr'ıla zulmete irdüm Âb-ı Hayvân isterem<br><br>

Defter-i amâlümi yüklendüm itdüm azm-i râh<br>
Menzil-i maksûda Hak'dan emr ü fermân isterem<br><br>

Yûnus Emrem kimseler hîç bilmedi hâlüm benüm<br>
Hâlümi arz itmege bir merd-i irfân isterem<br><br>

~ Yunus Emre</p>

<p>(günümüze aktarımı)<br>
Eyyub'um gönlü dertliyim, derde derman isterim,<br>
Aşığım gönlü hastayım, cana canan isterim.<br><br>

Yakup için ağladım, Yusuf için çektim firak,<br>
Yusuf'um zindan içinde, fazlı rahman isterim.<br><br>

Musa'nın Tur'una vardım dost cemalin görmeye,<br>
Gitti aklım nageh o dem, sırrı Süphan isterim.<br><br>

Bir mekana varmışım ki, o benim yurdum değil,<br>
Hızır'la zulmete erdim, abıhayvan isterim.<br><br>

Amel defterim yüklendim, arzettim seferimi,<br>
Menzilime ermek için Hak'tan ferman isterim.<br><br>

~ Yunus Emre'm, kimseler hiç bilmedi halim benim,<br>
Halimi arzetmeye bir merdi irfan isterim.
</p>


<h3><href=" yunus-emre-geldik-idi-dunyaya.html"="">GELDİK İDİ DÜNYAYA</href="></h3>

<p>(günümüze aktarımı)<br>
Geldik idi dünyaya biz de zaman icinde,<br>
Ömrüm de gelip gecti, güman, yaman icinde.<br><br>

Ermedim, usanmadım, öleceğim sanmadım,<br>
Gözlerim görmez oldu, kaldı duman icinde.<br><br>

Var ey ahi sinleri, göre su ölenleri,<br>
Ciğeri büryan olmuş, yatar gör kan icinde.<br><br>

Yunus'layın kemter kul, değmez Tanrı`ya bir pul.<br>
Onun değil bu usûl, üstad var can içinde.
</p>


<h3><href=" yunus-emre-gelin-bu-faktan-gecelim.html"="">GELİN BU FAKTAN GEÇELİM</href="></h3>

<p>(günümüze aktarımı)<br>
Gelin bu faktan geçelim,<br>
Lale gevherler biçelim.<br>
Aşkın şarabın içelim,<br>
İçebilirsen gel beri.<br><br>

Şahımdan destur almışım,<br>
Ben mürşidime kanmışım,<br>
Kanadımı bağlamışım,<br>
Uçabilirsen gel beri.<br><br>

Dost bahçesinin gülüyüm,<br>
Ben gülümün bülbülüyüm,<br>
Dört kapının kilidiyim,<br>
Açabilirsen gel beri.<br><br>

Açıktır bahçe kapısı,<br>
Misler kokuyor kokusu,<br>
Kıldan incedir köprüsü,<br>
Geçebilirsen gel beri.<br><br>

Yunus der ki: Halim yaman,<br>
Dağları bürüdü duman,<br>
İşte İncil, işte Kuran,<br>
Seçebilirsen gel beri.
</p>


<h3><href=" yunus-emre-gelin-sorun-bu-canlara.html"="">GELİN SORUN BU CANLARA</href="></h3>

<p class="siir">
Gelün sorun bu cânlara sûretleri n'oldı gider<br>
Dün-gün senünven diriken ne bahâne buldı gider<br><br>

Aceb degül giderise sûreti terk iderise<br>
Yanlış yalan gaybet degül dostdan haber geldi gider<br><br>

Kanı anun mülk ü mâlı terk eylemiş cümlesini<br>
Ol pâdişâh dergâhına hulk-ı amel aldı gider<br><br>

Eyle ki dost olmış iken niçe iş düzülmiş iken<br>
Bellü bilün cân sûretün sakalına güldi gider<br><br>

Eyler idi satu-bâzâr bir pûl içün girü bozar<br>
Olmış bu dünyâdan bizâr yensüz gönlek geydi gider<br><br>

Bin uyagur bin bir togar buyruk ile gelmiş meger<br>
Kimdür bu dünyâya toyar peymânesi toldı gider<br><br>

Gaflete virme özüni dünyâ-perestlik eyleyüp<br>
Görme misin bu dünyâya eyü yavuz geldi gider<br><br>

Kamu âlem ümid tutar âhiretde görem diye<br>
Yûnus eydür dervîş olan bunda Hak'ı buldı gider<br><br>

~ Yunus Emre</p>

<p>(günümüze aktarımı)<br>
Gelin sorun bu canlara, suretleri n'oldu gider,<br>
Dün gün seninim der iken, ne bahane buldu gider.<br><br>

Acep değil gider ise, tenini terk eder ise,<br>
Yanlış yalan gaybet değil, dosttan haber geldi gider.<br><br>

Hani onun malı mülkü, terkeylemiş cümlesini,<br>
O padişah dergahına, ruhun amel aldı gider.<br><br>

Öyle ki dost olmuş iken, nice iş düzülmüş iken,<br>
Belli bilin can suretin, sakalına güldü gider.<br><br>

Eyler idi çarşı pazar, bir pul için yine bozar,<br>
Olmuş bu dünyadan bizar, yensiz gömlek giydi gider.<br><br>

Bin ölürse, bin bir doğar, buyruk böyle gelmiş meğer,<br>
Kimdir bu dünyaya doyar, kadehi de doldu gider.<br><br>

Gaflete verme özünü, tamah kör eder gözünü,<br>
Görmez misin yeryüzünü, iyi kötü geldi gider.<br><br>

Kamu alem ümit eder ahirette görem diye,<br>
Yunus der ki: Derviş olan burda Hak'ı buldu gider.
</p>


<h3><href=" yunus-emre-gerekmez-bu-dunya-bize.html"="">GEREKMEZ BU DÜNYA BİZE</href="></h3>

<p class="siir">
Gerekmez dünyeyi bize çünki bâkî bünyâd degül<br>
Bir kul bin de yaşarısa ölicek bir sâat degül<br><br>

Bu dünye kahır evidür niçe ömürler eridür<br>
Uçmak'da hûy satan kişi yalan yanlış gaybet degül<br><br>

Şol senün mü'min kullarun dünyâ zindânı anlarun<br>
Bu dünyâda mü'min olan hurrem oluban şâd degül<br><br>

Bunda zâlimlik eyleyen nefsi harâmla toylayan<br>
Yüzleri kara kopısar öz cânları râhat degül<br><br>

Kim durur kim ire ana dün-gün tâat kılan ana<br>
Virülür uçmak anlara zîrâ bilişdür yâd degül<br><br>

Yûnus miskîn mestânesin sen seni gör ko bunları<br>
Dünyâda riyâlu dirlik kişiye eyü ad degül<br><br>

~ Yunus Emre</p>

<p>(günümüze aktarımı)<br>
Gerekmez bu dünya bize, çünkü baki bünyad değil,<br>
Bir kul bin yıl yaşar ise, ölmesi bir saat değil.<br><br>

Bu dünya kahır evidir, nice ömürler eritir,<br>
Cennette huy satan kişi yalan yanlış gıybet değil.<br><br>

Şu senin mümin kulların, dünya zindanı onların,<br>
Bu dünyada mümin olan, hurrem olsa da şad değil.<br><br>

Burda zalimlik eyleyen, nefsi haramla toylayan,<br>
Yüzleri hep kara çıkar, öz canları rahat değil.<br><br>

Kim olur, kim ere ona, dün gün taat kılan ona,<br>
Verilir cennet onlara, zira biliştir yad değil.<br><br>

Yunus miskin mestanesin, sen seni gör ko bunları,<br>
Dünyada riyalı dirlik, kişiye iyi ad değil.
</p>


<h3><href=" yunus-emre-ger-razimi-soyler-isem.html"="">GER RAZIMI SÖYLER İSEM</href="></h3>

<p class="siir">
Ger râzumı söylerisem kimse dilüm bilmez benüm<br>
Eger sabır eylerisem gönlüm karâr kılmaz benüm<br><br>

İy uslular iy uslular siz eyidün ben n'ideyüm<br>
Ol dost yüzin göreliden aklum başa gelmez benüm<br><br>

Bunun gibi tertîbile işüm niçe başa vara<br>
Elümden iş kaldıyısa cânumdan iş kalmaz benüm<br><br>

Ne usluyam ne delüyem neye benzer işüm benüm<br>
Işk denizine gark olup gönlüm gözüm toymaz benüm<br><br>

Bu mahabbet odı benüm yüregümde yana durur<br>
Denize gark olurısam söynüp hatâ kılmaz benüm<br><br>

Yıl on iki ay ışk odı içümde uş yanup durur<br>
Yandugunca artar kokum devrüm geçüp solmaz benüm<br><br>

Cümle Hak'a yol vardılar sabrıla Hakk'a irdiler<br>
Işkun aslı oddan durur sabrumıla olmaz benüm<br><br>

Niçe eyitdüm gönlüme var sabır eyle dek otur<br>
Şol dem dahı bed-ter olur ögüdümi almaz benüm<br><br>

Bu Yûnus'un çün sûreti ölüp toprak olurısa<br>
Bâtınumdan ışk sevgüsi bilün ki hîç gitmez benüm<br><br>

~ Yunus Emre</p>

<p>(günümüze aktarımı)<br>
Ger razımı söyler isem, kimse dilim bilmez benim,<br>
Eğer sabır eyler isem, gönlüm karar kılmaz benim.<br><br>

Ey uslular, ey uslular, siz söyleyin ben n'ideyim,<br>
O dost yüzün göreliden, aklım başa gelmez benim.<br><br>

Bunun gibi tertip ile işim nice başa vara,<br>
Elimden iş kaldı ise, canımdan iş kalmaz benim.<br><br>

Ne usluyum, ne deliyim, neye benzer işim benim,<br>
Aşk denizine gark olup gönlüm gözüm doymaz benim.<br><br>

Bu muhabbet odu benim yüreğimde yana durur,<br>
Denize gark olur isem, söynüp hata kılmaz benim.<br><br>

Yıl on iki ay aşk odu içimde uş yanıp durur,<br>
Yandığımca artar kokum, devrim geçip solmaz benim.<br><br>

Cümle Hakk'a yol vardılar, sabırla Hakk'a erdiler,<br>
Aşkın aslı oddan durur, sabrım ile olmaz benim.<br><br>

Nice söyledim gönlüme var sabır eyle dek otur,<br>
Şu dem dahi bedter olur, öğüdümü almaz benim.<br><br>

Bu Yunus'un ten sureti ölüp toprak olur ise,<br>
Batınımdan aşk sevgisi bilin ki hiç gitmez benim.
</p>


<h3><href=" yunus-emre-ger-uluya-vardin-ise.html"="">GER ULUYA VARDIN İSE</href="></h3>

<p class="siir">
Ger uluya irdünise sûret nakşı nendür senün<br>
Mânîye yol buldunısa iş bu dünyâ nendür senün<br><br>

Görgeç yolundan kamusın terk it bu dünyâ davîsin<br>
Kogıl bu âlem sevisin aşıklıcak nendür senün<br><br>

Sen dünyânun terkin urgıl gelüp ışk evine girgil<br>
İlerki menzile irgil girü kalmak nendür senün<br><br>

Bu vücûdun ser-mâyesi od u su toprag u yildür<br>
Her biri aslına gider gâfil olmak nendür senün<br><br>

Dün ü gün kaygular yirsin n'ideyin yohsulın dirsin<br>
Ol cömerddür rızkun virür kaygu yimek nendür senün<br><br>

Büt-hâne vü şarâb-hâne mescid oldı gerçek câna<br>
Bir pûlun varmaz ziyâna yalancılık nendür senün<br><br>

Çün âhirete kavîsin ko bu yalancı davîsin<br>
Bu mâl u hazne sevisin âşıkısan nendür senün<br><br>

Yigil yidürgil bî-çâre eksilürse Tanrı'n vire<br>
Bir gün tenün yire gire girü kalan nendür senün<br><br>

Benüm diyüben dirersin hakîkat davî idersin<br>
Pâdişâh suçuna kalmaz güm-râh olmak nendür senün<br><br>

Yûnus ol ışk badyasından sen iñen esrük olmışsın<br>
Bî-hod iken irdün Hakk'a ayuk olmak nendür senün<br><br>

~ Yunus Emre</p>

<p>(günümüze aktarımı)<br>
Ger uluya vardın ise, sûret nakşı nendir senin?<br>
Manaya yol buldun ise, işbu dünya nendir senin?<br><br>

Gör geç yolundan kamusun, terk et bu dünya davasın,<br>
Bırak bu alem sevisin, bu aşıklık nendir senin?<br><br>

Sen dünyanın terkin vursan, gelip aşk oduna girsen,<br>
İlerki menzile ersen, geri kalmak nendir senin?<br><br>

Bu vücudun sermayesi ateş, su, toprak ve yeldir,<br>
Her biri aslına gider gafil olmak nendir senin?<br><br>

Gece gündüz kaygı yersin, n'ideyim yoksulum dersin,<br>
Hak cömerttir rızkın verir, kaygı yemek nendir senin?<br><br>

Puthane ve şaraphane mescit oldu gerçek cana,<br>
Bir pulun varmaz ziyana, yalancılık nendir senin?<br><br>

Çünkü ahrete kavisin, ko bu yalancı davasın,<br>
Bu mal ve hazne sevisin aşık isen nendir senin?<br><br>

Yer iken yedir biçare, eksilirse Tanrı vere,<br>
Bir gün tenin yere gire, geri kalan nendir senin?<br><br>

Benim diyerek derersin, hakikat dava edersin,<br>
Padişah suçuna kalmaz, gümrah olmak nendir senin?<br><br>

Yunus o aşk badyasından sen inen esrik olmuşsun,<br>
Bi hod iken erdin Hakk'a, ayık olman nendir senin?
</p>


<h3><href=" yunus-emre-gider-idim-ben-yol-sira.html"="">GİDER İDİM BEN YOL SIRA</href="></h3>

<p class="siir">
Gideridüm ben yol sıra yavlak uzamış bir agaç<br>
Böyle latîf böyle şîrîn gönlüm eydür bir kaç sır aç<br><br>

Böyl' uzamak ne manîdür çünki bu dünyâ fânîdür<br>
Bu fuzûllık nişânıdur gel beri miskînlige geç<br><br>

Böyle latîf bezenüben böyle şîrîn düzünüben<br>
Gönül Hakk'a uzanuban dilek nedür neye muhtâc<br><br>

Agaç karır devrân döner kuş budaga bir kez konar<br>
Dahı sana kuş konmamış ne gügercin ne hod duraç<br><br>

Bir gün sana zevâl ire yüce kaddün ine yire<br>
Budaklarun oda gire kaynaya kazan kıza saç<br><br>

Er sırrıdur sırrun senün er yiridür yirün senün<br>
Ne yirdedür yirün senün sana soraram iy agaç<br><br>

Yûnus Emre sen bir niçe eksükligün yüz bin anca<br>
Kur'agaca yol sorunca teferrüclen yoluna geç<br><br>

~ Yunus Emre</p>

<p>(günümüze aktarımı)<br>
Gider idim ben yol sıra, yavlak uzamış bir ağaç,<br>
Böyle latîf, böyle şirin, gönlüm der ki birkaç sır aç.<br><br>

Böyl'uzamak ne manadır, çünkü bu dünya fanidir,<br>
Bu fodulluk nişanıdır, gel beri miskinliğe geç.<br><br>

Böyle latif bezenirken, böyle şirin düzenirken,<br>
Gönül Hakk'a özenirken, dilek nedir, neye muhtaç?<br><br>

Ağaç karır, devran döner, kuş budağa bir kez konar,<br>
Daha sana kuş konmamış, ne güvercin, ne hod dürrraç.<br><br>

Bir gün sana zevâl ere, yüce kaddin ine yere,<br>
Budakların oda gire, kaynaya kazan, kıza saç.<br><br>

Er sırrıdır sırrın senin, er yeridir yerin senin,<br>
Ne yerdedir yerin senin, sana sorarım ey ağaç.<br><br>

~ Yunus Emre sen bir nice, eksikliğin yüz bin onca,<br>
Kur'ağaca yol sorunca, teferrücle yoluna geç.
</p>


<h3><href=" yunus-emre-gitti-bu-kis-zulmeti.html"="">GİTTİ BU KIŞ ZULMETİ</href="></h3>

<p class="siir">
Gitdi bu kış zulmeti geldi bahâr yaz ile<br>
Yeni nebâtlar bitdi mevc urdı hep nâz ile<br><br>

Yine merg-zâr oldı uş yine gül-zâr oldı<br>
Ter nagme düzer oldı mûsikîde sâz ile<br><br>

Hoş haber geldi dostdan yaratdı bâg u bostân<br>
İlm okur hezâr destân bülbülleri râz ile<br><br>

Kim görmişdür baykuşun gülistâna girdügin<br>
Leylekler zikr idemez bir latîf âvâz ile<br><br>

Yâ niçe saklarısan dür-dâne gevher olmaz<br>
Keklik keklikle uçar hemîşe bâz bâz ile<br><br>

El kuşı elden ele gül kuşı gülden güle<br>
Baykuş vîrâne sever şahinler pervâz ile<br><br>

Kanda ki bir gevde var kerkesler anda üşer<br>
Tûtîler evin şekker bulurlar kafes ile<br><br>

Her şahsun kendü tuşın kendüye tuş eyledi<br>
Sâdıklar ikrâr ile sûfîler namâz ile<br><br>

Câhil münâfık münkir cümle aklına şâkir<br>
Âşıklar dîdâr sever ârifler niyâz ile<br><br>

Dervîşlik didükleri dilde haber degüldür<br>
Hak ile Hak olana anda menzil düzile<br><br>

Ben dervîşin diyenler yalan davî kılanlar<br>
Yarın Hak dîdârını görmeyiser göz ile<br><br>

İlm ü amel ne assı bir gönül yıkdunısa<br>
Ârif gönül yapdugı berâber hicâz ile<br><br>

Ulu dîvân kurıla anda kullık sorıla<br>
Bin tekebbür virmeye bir garîb nevâz ile<br><br>

Egriler egri ile togrular togru ile<br>
Yalan yalanı sever gammâzlar gammâz ile<br><br>

Kimi dükkândan bakar kimi hoşluklar sever<br>
Kimi bir pûla muhtâc kimisi cân-bâz ile<br><br>

Kula nasîb degicek sultân elden alamaz<br>
Zülkarneyn neyledi yâ Hızır u İlyâs ile<br><br>

Görmez misin Edhem'i tahtını terk eyledi<br>
Hak katında hâs oldı bir eski palâs ile<br><br>

Bu dünyâya inanma dünyâyı benüm sanma<br>
Niçeler benüm dimiş giderler ham bez ile<br><br>

Işk yagmurı tamlası gönül göginden tamar<br>
Sevgü yili götürür yagmurı ayaz ile<br><br>

Yûnus imdi gam yime n'idem ne kılam dime<br>
Gelür kişi başına ezelde ne yazıla<br><br>

~ Yunus Emre</p>

<p>(günümüze aktarımı)<br>
Gitti bu kış zulmeti, geldi bahar yaz ile,<br>
Yeni nebatlar bitti, dalgalandı naz ile.<br><br>

Yine mergizar oldu, uş yine gülzar oldu,<br>
Ter nağme düzer oldu, musikide saz ile.<br><br>

Hoş haber geldi dosttan, yarattı bağ ve bostan,<br>
İlm okur hezar destan bülbülleri raz ile.<br><br>

Kim görmüştür baykuşun gülistana girdiğin,<br>
Leylekler zikredemez bir latif avaz ile.<br><br>

Ya nice saklar isen dürdane gevher olmaz,<br>
Keklik keklikle uçar, hemişe baz baz ile.<br><br>

El kuşu elden ele, gül kuşu gülden güle,<br>
Baykuş virane sever, şahinler pervaz ile.<br><br>

Nerde ki bir gövde var, akbaba orda üşer,<br>
Tutiler evde şeker bulurlar kafes ile.<br><br>

Her şahsın kendi tuşu, kendine tuş eyledi,<br>
Sadıklar ikrar ile, sofular namaz ile.<br><br>

Cahil, münafık, münkir, cümle aklına şakir,<br>
Aşıklar didar sever, arifler niyaz ile.<br><br>

Dervişlik dedikleri dilde haber değildir,<br>
Hak ile Hak olana orda menzil düzüle.<br><br>

Ben dervişim diyenler, yalan dava kılanlar,<br>
Yarın Hak didarını göremezler göz ile.<br><br>

İlmi amel ne fayda bir gönül yıktın ise,<br>
Arif gönül yaptığı beraber hicaz ile.<br><br>

Ulu divan kurula, orda kulluk sorula,<br>
Bin tekebbür vermeye bir garip nevaz ile.<br><br>

Eğriler eğri ile, doğrular doğru ile,<br>
Yalan yalanı sever, gammazlar gammaz ile.<br><br>

Kimi dükkandan bakar, kimi hoşluklar sever,<br>
Kimi bir pula muhtaç, kimisi canbaz ile.<br><br>

Kula nasip değecek sultan elden alamaz,<br>
Zülkarneyn neyledi ya, Hızır ve İlyas ile.<br><br>

Görmez misin Edhem'i tahtını terk eyledi,<br>
Hak katında has oldu, bir eski palas ile.<br><br>

Bu dünyaya inanma, dünyayı benim sanma,<br>
Niceler benim demiş giderler ham bez ile.<br><br>

Aşk yağmuru damlası gönül göğünden damlar,<br>
Sevgi yeli götürür yağmuru ayaz ile.<br><br>

Yunus şimdi gam yeme, n'idem, ne kılam deme,<br>
Gelir kişi başına ezelden ne yazıla.
</p>


<h3><href=" yunus-emre-gonul-usanmadin-sen-bu-seferden.html"="">GÖNÜL USANMADIN SEN BU SEFERDEN</href="></h3>

<p class="siir">
Gönül usanmadun sen bu seferden<br>
Çalab'um saklasun seni hatardan<br><br>

Kişi kim kişinün kahrın çekince<br>
Gidüp görünmemek yigdür nazardan<br><br>

Togaldan bagrumı togradı gurbet<br>
Sızar tamar ciger kanı tamardan<br><br>

Vatan oldı diken gurbet gülistân<br>
Agu içmek yig oldı ney-şekerden<br><br>

Güher didükleri ilm-i hünerdür<br>
Hüner-mende hüner yigdür güherden<br><br>

Yûnus gögüs açup dosta giderken<br>
Çalab'um saklasun seni hatardan<br><br>

~ Yunus Emre</p>

<p>(günümüze aktarımı)<br>
Gönül usanmadın sen bu seferden,<br>
Çalab'ım saklasın seni hatardan.<br><br>

Kişi ki kişinin kahrın çekince,<br>
Gidip görünmemek yeğdir nazardan.<br><br>

Doğalı bağrımı doğradı gurbet,<br>
Sızar damar çiğer kanı damardan.<br><br>

Vatan oldu diken, gurbet gülistan,<br>
Ağı içmek yeğ oldu ney şekerden.<br><br>

Güher dedikleri ilmi hünerdir,<br>
Hüner mende hüner yeğdir güherden.<br><br>

Yunus göğsün açıp dosta giderken,<br>
Çalab'ım saklasın seni hatardan.
</p>


<h3><href=" yunus-emre-gonlum-dustu-bir-sevdaya.html"="">GÖNLÜM DÜŞTÜ BİR SEVDAYA</href="></h3>

<p class="siir">
Gönlüm düşdi bir sevdâya<br>
Gel gör beni ışk n'eyledi<br>
Başumı virdüm gavgâya<br>
Gel gör beni ışk n'eyledi<br><br>

Ben yürürem yana yana<br>
Işk boyadı beni kana<br>
Ne âkilem ne dîvâne<br>
Gel gör beni ışk n'eyledi<br><br>

Ben yürürem ilden ile<br>
Dost soraram dilden dile<br>
Gurbetde hâlüm kim bile<br>
Gel gör beni ışk n'eyledi<br><br>

Benzüm sarı gözlerüm yaş<br>
Bagrum pâre yüregüm baş<br>
Hâlüm bilen dertlü kardaş<br>
Gel gör beni ışk n'eyledi<br><br>

Gurbet ilinde yürürem<br>
Dostı düşümde görürem<br>
Uyanup Mecnûn oluram<br>
Gel gör beni ışk n'eyledi<br><br>

Gâh tozaram yirler gibi<br>
Gâh eserem yeller gibi<br>
Gâh çaglaram seller gibi<br>
Gel gör beni ışk n'eyledi<br><br>

Akar sulayın çaglaram<br>
Dertlü cigerüm taglaram<br>
Şeyhüm anuban aglaram<br>
Gel gör beni ışk n'eyledi<br><br>

Yâ elüm al kaldur beni<br>
Yâ asluna irdür beni<br>
Çok aglatdun güldür beni<br>
Gel gör beni ışk n'eyledi<br><br>

Miskin Yûnus bî-çâreyem<br>
Başdan ayaga yareyem<br>
Dost ilinde âvâreyem<br>
Gel gör beni ışk n'eyledi<br><br>

~ Yunus Emre<br><br>


</p><p>(günümüze aktarımı)<br>
Gönlüm düştü bir sevdaya,<br>
Gel gör beni aşk n'eyledi?<br>
Başımı verdim kavgaya,<br>
Gel gör beni aşk n'eyledi?<br><br>

Ben yürürüm yana yana,<br>
Aşk boyadı beni kana.<br>
Ne akilim ne divane,<br>
Gel gör beni aşk n'eyledi?<br><br>

Ben yürürüm ilden ile,<br>
Dost sorarım dilden dile.<br>
Gurbette halim kim bile,<br>
Gel gör beni aşk n'eyledi?<br><br>

Benzim sarı, gözlerim yaş,<br>
Bağrım pare, yüreğim baş.<br>
Halden bilen dertli kardaş,<br>
Gel gör beni aşk n'eyledi?<br><br>

Gurbet ilinde yürürüm,<br>
Dostu düşümde görürüm,<br>
Uyanıp Mecnun olurum<br>
Gel gör beni aşk n'eyledi?<br><br>

Gah tozarım yerler gibi,<br>
Gah eserim yeller gibi,<br>
Gah çağlarım seller gibi,<br>
Gel gör beni aşk n'eyledi?<br><br>

Akarsu gibi çağlarım,<br>
Dertli ciğerim dağlarım.<br>
Şeyhim anarak ağlarım,<br>
Gel gör beni aşk n'eyledi?<br><br>

Ya elim al kaldır beni,<br>
Ya aslına erdir beni.<br>
Çok ağlattın güldür beni<br>
Gel gör beni aşk n'eyledi?<br><br>

Miskin Yunus biçareyim,<br>
Baştan ayağa yareyim.<br>
Dost ilinde avareyim,<br>
Gel gör beni aşk n'eyledi?
</p>


<h3><href=" yunus-emre-gorenin-hali-doner.html"="">GÖRENİN HALİ DÖNER</href="></h3>

<p class="siir">
Görenün hâli döner nişânsuz bî-nişâna<br>
Esritdün cümle halkı sırf içürdün peymâne<br><br>

Sen bunca sıfat birle pinhân iken iy server<br>
Âşıklar devletisin meşhûr oldun cihâna<br><br>

Anı işiden kulak ebsem oldı kaldı sak<br>
Cümle gönüller mutlak saddâk didi bürhâna<br><br>

Sana biriken birlik oldur ebedî dirlik<br>
Senden ayrugı bildük cümle kuru efsâne<br><br>

Senün hikmetün ırak sensün cânlara turak<br>
Sen yandurdugun çerâk bildük ebedî yana<br><br>

Sen hâslarun bâbısın âşıklar kitâbısın<br>
Mutlak dîdâr kapusın görenler mahlûk sana<br><br>

Yir gök kâyım turdugı denizler mevc urdugı<br>
Cennet ü Hûr oldugı cümle sensin bahâne<br><br>

Dahı yir-gök yogıdı cümle söz mensûhıdı<br>
Âşıklar taparlardı ol bî-nişân Sübhân'a<br><br>

Senün kaşun turmadın ok atar yay kurmadın<br>
İsrâfîl sûr urmadın niçe cânlar uyana<br><br>

Bu göz kendözin görmez nişânun nişân virmez<br>
Yûnus'un aklı irmez inen oldı dîvâne<br><br>

~ Yunus Emre</p>

<p>(günümüze aktarımı)<br>
Görenin hali döner nişansız bi nişana,<br>
Esrittin cümle halkı, sırf içirdin peymane.<br><br>

Sen bunca sıfat birle pinhan iken ey server,<br>
Aşıklar devletisin meşhur oldun cihana.<br><br>

Onu işiten kulak, ebsem oldu kaldı sak,<br>
Cümle gönüller mutlak saddak dedi bürhana.<br><br>

Sana biriken birlik oldur ebedî dirlik,<br>
Senden ayrığı bildik cümle kuru efsane.<br><br>

Senin hikmetin ırak, sensin canlara durak,<br>
Sen yandırdığın çerak bildik ebedi yana.<br><br>

Sen hasların babısın, aşıklar kitabısın,<br>
Mutlak didar kapısın görenler mahluk sana.<br><br>

Yer gök kayim durduğu, denizler mevc vurduğu,<br>
Cennet ve Hur olduğu cümle sensin bahane.<br><br>

Daha yer gök yok idi, cümle söz mensuh idi,<br>
Aşıklar tapar idi o bi nişan Subhana.<br><br>

Senin kaşın durmadan, ok atar yay kurmadan,<br>
İsrafîl sur vurmadan nice canlar uyana.<br><br>

Bu göz kendözün görmez, nişan nişanın vermez,<br>
Yunus'un aklı ermez, inen oldu divane.
</p>


  </body>
</html>
