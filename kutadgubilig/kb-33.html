<!DOCTYPE html>

<html lang="tr-TR">
<head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link rel="stylesheet" href="../light.css"/>
    <link rel="stylesheet" href="../dark.css"/>
    <link id="theme-style" rel="stylesheet" href="../style.css">
    <link rel="preload" href="../theme.js" as="script" />
    <link href="../../favicon.ico" rel="shortcut icon" type="image/png"/>

    <title>Öğdülmiş Hükümdara Elçi Göndermek İçin Nasıl Bir İnsan Gerektiğini Söyler ─ Kutadgu Bilig</title>

</head>
<body><button id="theme-toggle">RENK</button>
<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Öğdülmiş Hükümdara Elçi Göndermek İçin Nasıl Bir İnsan Gerektiğini Söyler</h2>
<ol>
<li><code>
Öğdülmiş İligke Yalavaç Idğuka Negü Teg Er Kerekin Ayur</code><br/>
Öğdülmiş Hükümdara Elçi Göndermek için Nasıl Bir İnsan Gerektiğini Söyler
</li>
<li><code>
Yanut berdi ögdülmiş aydı ilig, bu işke idi ked yetürsü bilig</code><br/>
Öğdülmiş cevap verdi ve — Hükümdar bu meseleyi çok iyi düşünmelidir — dedi —
</li>
<li><code>
Kamuğ erde üdrüm yalavaç kerek, biliglig ukuşluğ talu ked yürek</code><br/>
Elçi insanlar arasında mümtaz, akıllı, bilgili, seçkin ve çok cesur bir kimse olmalıdır.
</li>
<li><code>
Bayat kullarında eñ üdründüsi, yalavaçlar erdi kişi edgüsi</code><br/>
Tanrının kulları arasında en seçkinleri ve insanların en iyileri onun elçileri idi.
</li>
<li><code>
Yalavaçtın itlür telim törlüg iş, yalavaçtın ötrü kelür körklüg iş</code><br/>
Pek çok işler elçiler ile görülür, iyi neticeler elçiler vâsıtası ile elde edilir.
</li>
<li><code>
Ukuşluğ kerek ked yalavaç örüg, biliglig kerek sözke bilse yörüg</code><br/>
Elçi çok akıllı, temkinli ve sözünü ifâde edebilmesi için de bilgili olmalıdır.
</li>
<li><code>
Yana bilse söznüñ içi hem taşı, itilse anıñ ötrü tüzmiş işi</code><br/>
Vazifesinde muvaffak olabilmesi için, elçinin bir de sözün içini ve dışını bilmesi lâzımdır.
</li>
<li><code>
Negü ter eşitgil ajunçı beg er, bodun başlağuçı biliglig yeg er</code><br/>
Dünya beyi, halkı idare eden, bilgili ve iyi insan ne der, dinle.
</li>
<li><code>
Öküşte talu er ukuşluğnı bil, bodunda bedüki biligligni kıl</code><br/>
insanların en seçkini, akıllı ve tam bilgili insanı halka âmir tâyin et.
</li>
<li><code>
Kayu işte aşnu aşunsa ukuş, ol iş baçka bardı sınadım üküş</code><br/>
Hangi işte akıl ön-ayak olursa,.o iş başarı ile neticelenir, bunu çok tecrübe ettim.
</li>
<li><code>
Kayu işke bilge yetürdi bilig, anı yetti tuttı tegürdi elig</code><br/>
Alim hangi işte bilgisini kullanırsa, ona ulaşır, onu tutar ve elde eder.
</li>
<li><code>
Ukuş işke tutsa bilig başlasa, üküş işler itlür kişi işlese</code><br/>
insan aklını kullanır ve işine bilgi ile başlarsa, giriştiği her işte muvaffak olur.
</li>
<li><code>
Bağırsak kerek hem közi köñli tok, bütün çın kılıkı köni bolsa ok</code><br/>
Elçi gözü, gönülü tok, içten bağlı, itimat edilir, doğru ve dürüst tabiatlı bir insan olmalıdır.
</li>
<li><code>
Bağırsak tapuğçı beg asğın tiler, beg asğın tilegli begin çın sever</code><br/>
Candan bağlı olan hizmetkâr beyin faydasını ister, beyin faydasını isteyen — beyini gerçekten sever.
</li>
<li><code>
Begiñe asığçı bağırsaknı bil, bağırsaknı bulsa özüñ bağrı kıl</code><br/>
Bil ki, beyine faydalı olan, ona gönülden bağlı kimsedir, içten bağlı birini bulursan, onu bağrına bas.
</li>
<li><code>
Bağırsak tapuğçı bağır sanı teg, bağırda yakınrak yürek kanı teg</code><br/>
içten bağlı hizmetkâr insanın bağın gibidir, belki de bağırından daha yakın, yürek kanı gibidir.
</li>
<li><code>
Közi suk kişi özke erksiz bolur, bu suklar yalavaçka teñsiz bolur</code><br/>
Aç gözlü adam kendisine hâkim olamaz, haris olanlar elçiliğe lâyık değildirler.
</li>
<li><code>
Közi tok çığay erse bayka sanur, serinse kişi tegme işte unur</code><br/>
Gözü tok insan, fakir olsa dahi, zengin sayılır, insan sebat ederse, her işte muvaffak olur.
</li>
<li><code>
Suk er umduçı ol yavuz umduçı, kişi umduçısı atı koltğuçı</code><br/>
Haris kimse tamahkâr olur, tamahkârlık fenadır, tamahkâr insanlara dilenci derler.
</li>
<li><code>
Negü ter eşitgil közi tok kişi, közi tok kişi boldı baylar başı</code><br/>
Gözü tok insan ne der, dinle, gözü tok insan en zengin insandır.
</li>
<li><code>
Çığay kılsa kimni közi suklukı, bayutmaz anı bu ajun toklukı</code><br/>
Aç gözlülük kimi fakir yapmış ise, bu dünya onu ne kadar doyursa, yine zenginleştiremez.
</li>
<li><code>
Kimi erse umdu kılur erse kul, anıñ boşlukı kör ölüm birle ol</code><br/>
Kim tamahkârlığın esiri olur ise, ondan ancak ölümle kurtulabilir.
</li>
<li><code>
Takı yakşı aymış bilig bergüçi, közi sukka öt sav erig bergüçi</code><br/>
Bilgi veren, aç gözlü olana öğüt ve nasihat veren insan çok güzel söylemiş.
</li>
<li><code>
Tükel bay bolayın tese belgülüg, köñül baylıkı kol ay ersig külüg</code><br/>
Tam mânası ile zengin olmak istersen, hiç şüphesiz, gönül zenginliği dile, ey şanlı yiğit.
</li>
<li><code>
Neçe me kul erse közi tok beg ol, suk öz beglikindin bu kulluk yeg ol</code><br/>
Gözü tok olan, kul olsa bile, beydir, haris kimsenin beyliğinden bu kulluk daha iyidir.
</li>
<li><code>
Kayu beg suk erse çığay ol çığay, kayu kul közi tok beg ol köñli bay</code><br/>
Hangi bey haris ise, o fakirdir, fakir, hangi kulun gözü tok ise, o gönülü zengin bir beydir.
</li>
<li><code>
Uvutluğ kerek ked amul hem silig, siliglik bile bilse törlüg bilig</code><br/>
Elçi haya sahibi, çok sakin ve nâzik bir insan olmalı, hilm ile beraber, her türlü bilgiye de sahip bulunmalıdır.
</li>
<li><code>
Uvut bolmasa er otun el bolur, uvut birle yalñuk bütünlük kılur</code><br/>
Haya olmazsa, insan küstah ve âdi olur, haya sahibi insan dürüst hareket eder.
</li>
<li><code>
Amul bolsa ötrü atanur tüzün, silig bolsa kılkı sevitür özün</code><br/>
insan sakin tabiatlı olursa, ona halım denilir, nâzik kimse, kendisini her kese sevdirir.
</li>
<li><code>
Tetiglik bile bolsa erke bilig, tüzü işke tegrür bu bilgi elig</code><br/>
İnsanda zekâ ile birlikte bilgi de bulunursa, o bu bilgisi ile her işte muvaffak olur.
</li>
<li><code>
Bu beytig okığıl negü ter eşit, bilig birle başlap özüñke iş it</code><br/>
Şu beyti oku, ne der, dinle, her işe bilgi, ile başla ve ona göre hareket et.
</li>
<li><code>
Ukuş birle uk iş bilig birle bil, künüñ bolsu kutluğ kutadsunı yıl</code><br/>
İşi akıl ile anla, bilgi ile bil, günün kutlu olsun, hayatın mesûd geçsin.
</li>
<li><code>
Tetiglik bile er tilekke tegir, bilig bil ukuş uk işiñ ötrü kıl</code><br/>
İnsan dileğine zekâ ile ulaşır, önce bilgi edin, iyice kavra, sonra işe giriş.
</li>
<li><code>
Tetiglik bile bilse törlüg bitig, bitig bilse ötrü bolur er tetig</code><br/>
Elçi zekâ ile birlikte bir de inşanın nev'ine vâkıf olmalı, inşa bilen insan zâten zeki olur.
</li>
<li><code>
Bitise okısa eşitse sözüg, anın ötrü bilge kılur er özüñ</code><br/>
Yazmalı, okumalı ve başkalarının sözünden de istifâde etmelidir, insan bu suretle âlim olur.
</li>
<li><code>
Kamuğ törlüg erdem bu bilse tükel, bu erdem bile er meñiz kılsa al</code><br/>
O her türlü faziletleri tam olarak bilmelidir, bu faziletler ile insan yüzünü ağartır.
</li>
<li><code>
Kitâblar okır hem bilir erse söz, ukar erse şir hem koşar erse öz</code><br/>
Çok kitap okumalı, söz söylemesini bilmeli, şiirden anlamalı ve kendisi de şiir yazmalıdır.
</li>
<li><code>
Nücûm bilse tıb hem yora bilse tüş, anıñ yormışı teg sözi kelse tuş</code><br/>
Hey'et ilminden ve tıptan anlamalı, rüya yormasını bilmeli ve sözü yorduğu gibi çıkmalıdır.
</li>
<li><code>
Bilir erse sakış yeme hendese, aded cedri kılsa misâhat basa</code><br/>
Hesaba, bir de hendeseye vâkıf olmalı, cezir ile mesaha ilmini de bilmelidir.
</li>
<li><code>
Yana nerd ü şatranc bilir erse ked, harifleri andın ulır erse ked</code><br/>
Bundan başka, bir de çok iyi tavla ve satranç oynamasını bilmeli ve rakiplerini iyice sıkıştırmalıdır.
</li>
<li><code>
Çögenke ked erse atar erse ok, yeme kuşçı avçı ajunda ozuk</code><br/>
Cirit oyununda mahir olmalı ve ok atmasını iyi bilmeli, kuşçuluk ve avcılıkta da başkalarına üstün gelmelidir.
</li>
<li><code>
Kamuğ til bilir erse açsa tilig, kamuğ hatnı bilse bitise elig</code><br/>
Konuşurken, bütün dilleri konuşmalı, yazarken, bütün yazıları, yazmalıdır.
</li>
<li><code>
Bu yañlığ kerek barça erdem bilir, bu yañlığ yalavaç tilekke tegir</code><br/>
Elçilik için bütün bu faziletleri bilen bir insan lâzımdır, böyle elçi işinde muvaffak olur.
</li>
<li><code>
Yalavaç tetig bolsa bilge oduğ, beg asğı bolur anda tutnur boduğ</code><br/>
Elçi zeki, âlim ve uyanık olursa, her yerde hoş karşılanır ve beyine faydalı olur.
</li>
<li><code>
Yalavaç yavuz bolsa kıvçak kovı, seziksiz tüker anda begler suvı</code><br/>
Elçi kötü, kof ve boş olursa, onun gittiği yerde, şüphesiz, beylerin itibârı kaybolur.
</li>
<li><code>
Yalavaç barır er idi ked kerek, kamuğ törlüg işke bu tutsa yürek</code><br/>
Her işte emniyetle hareket edebilmesi için, elçi olarak gidecek kimsenin çok iyi bir insan olması lâzımdır.
</li>
<li><code>
Kayu törlüg erdem añar satsalar, anı utsa ötrü ağır tutsalar</code><br/>
Karşısına ne gibi meziyetler ile çıkarlarsa-çıksınlar, o rakiplerini yenmeli ve kendisini saydırmalıdır.
</li>
<li><code>
Kayu törlüg er me sözin sözlese, anı uksa bilse yana kizlese</code><br/>
O her çeşit insanın sözünü dinlemeli, anlayıp bilmeli, fakat bunu açığa vurmamalıdır.
</li>
<li><code>
Yalavaç bilir bolsa erdem kamuğ, bedüyür begi atı ilde uluğ</code><br/>
Elçi her türlü fazilete sahip olursa, beyi büyür ve adı o memlekette yükselir.
</li>
<li><code>
Negü ter eşitgil bilir kök ayuk, bu söz ukmasa er anıñ ögi yok</code><br/>
Bu işleri bilen kök-ayuk ne der, dinle, bu sözü anlamayan insanın aklı yoktur.
</li>
<li><code>
Kimiñ erdemi bolsa atı yorır, kalı bolmasa erdem atsız karır</code><br/>
Kim faziletli ise, onun adı her tarafa yayılır, eğer bir kimsenin fazileti yoksa, adı anılmadan, ihtiyarlar, gider.
</li>
<li><code>
Kişi erdemi birle erdin keçer, üküş bolsa erdem er örlep uçar</code><br/>
insan fazileti ile başkalarına üstün olur, kimin fazileti çok ise, o uçar gibi yükselir.
</li>
<li><code>
Elig sunsa erdem bile er tegip, uluğ tağ başın yere ildrür egip</code><br/>
Kim fazilet ile elini uzatırsa, yüce dağların başını eğerek, yere indirir.
</li>
<li><code>
Söz ukğan kerek bolsa hâzır cevâb, cevâb kılsa bermiş söziñe savâb</code><br/>
Sorulan suâle doğru cevap verebilmesi için, onun sözden anlar ve hazır cevap bir kimse olması lâzımdır.
</li>
<li><code>
Bor içmez kerek ked özin tutğuçı, özin tutğuçı er bulur kut küçi</code><br/>
O şarap içmemeli ve nefsine çok hâkim olmalıdır, nefsine hâkim olan insan, kendisini saadete erdirecek kudrete sahip olur.
</li>
<li><code>
Biliglig bor içse biligsiz bolur, biligsiz esürse adın ne kalur</code><br/>
Bilgili kimse içki içerse, bilgisiz olur, bilgisiz sarhoş olursa, geriye ne kalır.
</li>
<li><code>
Bor ol bu biligke ukuşka yağı, bor atı hakikat tütüş ol çoğı</code><br/>
içki bilginin ve aklın düşmanıdır, içkinin adı, hakikatte, kavga ve gürültüdür.
</li>
<li><code>
Neçe me biliglig ukuşluğ kişi, başın borka soksa buzar öz işi</code><br/>
Ne kadar bilgili ve akıllı insan olursa-olsun, kendisini içkiye verirse, işini bozar.
</li>
<li><code>
Neçe me uvutluğ silig kılkı uz, bor içse otunluk kılur barça öz</code><br/>
Ne kadar haya sahibi, nâzik ve iyi tabiatlı olursa-olsunlar, içki içince, insanlar kabalık ederler.
</li>
<li><code>
İsizim uvut ya ukuş ög bilig, arığsız bu borka berür ay silig</code><br/>
Ey nâzik insan, ne yazık ki, insan hayasını ve aklını, idrâkini, bilgisini bu pis içkiye verir.
</li>
<li><code>
Bor içme bor içse barır er kutı, bor içse bolur tilve munduz atı</code><br/>
îçki içme, içki içen insanın saadeti elden gider;.içki içenin adı deli ve budalaya çıkar.
</li>
<li><code>
Karınka süçig kirse çıkrur sözüg, bu çıkmış söz ök yandru örter özüg</code><br/>
Şarap mideye girerse, sözü dışarı çıkarır, bu çıkan söz de tekrar kendisini yakar.
</li>
<li><code>
Negü ter eşitgil bu beyt ayğuçı, okığıl açılğay taşı hem içi</code><br/>
Şu beyti söyleyen ne der, dinle, okursan, onun içini ve dışını anlarsın.
</li>
<li><code>
Kalı içtiñ erse esürgü süçig, köñül sırrı açtı çıkardı içig</code><br/>
Eğer sarhoş eden şarâbı içersen, gönülün sırrını açmış ve içindekileri dışarı dökmüş olursun.
</li>
<li><code>
Biliglig bor içse biligsiz bolur, biligsiz bor içse bolur kenç kiçig</code><br/>
Bilgili, içki içerse, bilgisiz olur, bilgisiz kimse içki içerse, kimse küçük çocuğa döner.
</li>
<li><code>
Tili uz kerek hem köñüllüg kerek, sözi uz kerek hem ked öglüg kerek</code><br/>
Elçi fasîh dilli ve gönül sahibi bir kimse olmalı, sözde usta ve akılda üstün bulunmalıdır.
</li>
<li><code>
Siñimlig bolur ol tili uz kişi, sözi uz yorısa yarar er işi</code><br/>
Hoş-sohbet insanlar her yerde iyi kabûl görürler, sözde usta kimse işte de muvaffak olur.
</li>
<li><code>
Köñüllüg kerek ked unıtmasa söz, negü söz eşitse katığ tutsa öz</code><br/>
O kuvvetli bir hafızaya sahip olmalı ve sözü unutmamalı, ne gibi söz duyarsa-duysun, onu sıkı tutmalıdır.
</li>
<li><code>
Yüzi körki körklüg kerek hem bodı, yülüg bolsa bod sın kişide kedi</code><br/>
Yüzü güzel, kendisi yakışıklı ve saçı-sakalı düzgün olmalı ve boy posça da insanlar arasında temayüz etmelidir.
</li>
<li><code>
Özi ersig erse bedük himmeti, bu iki bile ol kişi kıymeti</code><br/>
Elçi büyük himmet sahibi ve merd. bir insan olmalıdır, insanın kıymeti bu iki şey ile ölçülür.
</li>
<li><code>
Sözi bolsa yumşak şeker teg süçig, süçig sözke yumşar uluğ hem kiçig</code><br/>
Sözü yumuşak ve şeker gibi tatlı olmalı, tatlı söze karşı, büyük küçük, her kes yumuşar.
</li>
<li><code>
Yalavaç işi kör neçe söz bolur, sözi yakşı bolsa tilekin bulur</code><br/>
Elçinin işi hep sözle olur, sözü iyi olursa, dileğine kavuşur.
</li>
<li><code>
Bu yarlığ kişi bulsa ilig kutı, añar berse bolğay yalavaç atı</code><br/>
Devletli hükümdar böyle bir insan bulursa, onu elçi olarak seçebilir.
</li>
<li><code>
Anı ıdsa bolğay yalavaçlıkın, yırak erse yat baz öz erse yakın</code><br/>
İster uzakta yat-yabancılara, ister yakındaki kendi adamlarına olsun, onu elçilikle gönderebilir.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E SUÂLl
</li>
<li><code>
İlig aydı uktum eşittim munı, takı bir sözüm bar ayu ber anı</code><br/>
Hükümdar : — Dinledim ve bunu anladım — dedi — bir sözüm daha var, onu da söyleyiver.
</li>
<li><code>
Seniñdin ötelsün maña söz takı, meniñdin ötelsün saña söz hakı</code><br/>
Sen bana fikrini söyle, ben de sana sözünün hakkını ödeyeyim.
</li>
<li><code>
Bitigçi negü teg kerek ay tetig, añar beg ınanıp bititse bitig</code><br/>
Ey akıllı, kâtip nasıl olmalıdır, ki, bey ona itimat ederek, yazılarını yazdırabilsin.
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

    <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
