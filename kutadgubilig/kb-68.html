<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="../style.css"/>
    <link rel="shortcut icon" href="../../favicon.ico" type="image/png" />

    <title>Orhun Yazıtları / Abideleri</title>
  </head>
    <body>

<div class="header">
<table>
<tr><td>
<a href="../index.html"><img alt="Türk Bitig" height="39px" width="204px" src="../logo.png"></a>
</td>
<td>
<div style="float:right;">
<a href="https://twitter.com/turkbitigcom" target="_blank"><big><b>@twitter-𝕏 </b></big></a>&nbsp;&nbsp;
</div></td>
</tr>
</table>
</div>


<div class="pagetabs">
  <a href="../index.html" class="bas">Baş</a> 
  <a href="index.html" class="parent">Kutadgu Bilig</a>
</div>
<hr class="pagetabshr">
<div class="content">

<h2>Hükümdar Kün-Toğdı'nın Odgurmış'ı Üçüncü Defa Davet Ettiğini Söyler</h2>

<ol>
<li><code>
Küntoğdı İlig Odgurmışnı Üçünç Yolı Ündeyü Idmışın Ayur</code><br>
Hükümdar Kün-Toğdı'nın Odgurmış'ı Üçüncü Defa Davet Ettiğini Söyler
</li>

<li><code>
Okıdı elig bir kün ögdülmişig, ayur kılğu boldı saña bir işig</code><br>
Hükümdar bir gün Öğdülmiş'i çağırdı ve: &#8212; Sana bir zahmet daha görünüyor &#8212; dedi &#8212;
</li>

<li><code>
Okıdım kadaşıñ maña kelmedi, ol ârzû tilekni özüm bulmadı</code><br>
Davetime rağmen, kardeşin bana gelmedi, ben de bu arzu ve dileğime kavuşamadım.
</li>

<li><code>
Kiterdim men uş bu tilemiş tilek, adın boldı emdi tilekke yölek</code><br>
Ben bu arzumdan vaz geçtim, şimdi dileğime erişmek için, başka bir yol düşündüm.
</li>

<li><code>
Bu ol kör bu künki tilekim meniñ, özüm bir yüzini köreyin anıñ</code><br>
Artık benim arzum onun yüzünü, bir defa olsun, görmektir.
</li>

<li><code>
Añar men barayın ya kelsün maña, ziyâret üçün ol ay kızğu eñe</code><br>
Ziyaret etmek için, ya ben ona gideyim yahut o bana gelsin, ey bahtiyar insan.
</li>

<li><code>
Maña tuşsu bersü bir öt sav erig, yana yansu kılsu kılur işlerig</code><br>
Bana gelsin, öğüt ve nasihat versin, sonra tekrar yerine dönüp, kendi işi ile meşgul olsun.
</li>

<li><code>
Mañar asğı tegsün añar yası yok, süzülsün özümdin kamuğ bulğanuk</code><br>
Bana faydası dokunsun, ona bundan bir zarar gelmez, gönlüm saf ve emin olsun.
<br><br>

<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>

<li><code>
Yanut berdi ögdülmiş aydı bu söz, osuğluğ-turur çın ayâ kutluğ öz</code><br>
Öğdülmiş cevap verdi ve: &#8212;Bu söz, gerçekten, çok yerinde bir sözdür, ey kutlu zât &#8212; dedi &#8212;
</li>

<li><code>
Bu iş kılğa ilig tilese anı, okıyın yana yarlıkasa meni</code><br>
Hükümdar arzu ederse, bu işi yapayım, emir ederse, tekrar onu davet edeyim.
</li>

<li><code>
Barayın bu sözni añar sözleyin, ilig barmasun men anı keldreyin</code><br>
Gideyim, ona bu sözü söyleyeyim, hükümdar huzurunu bozmasın, ben onu buraya getireyim.
</li>

<li><code>
Yana bir bitig yarlıkasun ilig, okıp bütsü kelsü saña ol silig</code><br>
Hükümdar tekrar bir mektup lütfetsin, o temiz insan da okuyup, sana inansın ve buraya gelsin.
<br><br>

<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>

<li><code>
İlig aydı emdi nerek bu bitig, bitigde bütünrek bütün sen tetig</code><br>
Hükümdar dedi : &#8212; Bu mektup da şimdi neye, mektuptan daha iyi itimat edilecek kimse sensin, ey zeki insan.
</li>

<li><code>
Bitig bütmegü teg kişike bolur, seniñde bütünrek adın kim bulur</code><br>
Mektup itimat edilemeyecek kimseye verilir, senden daha inanılacak bir insan bulunurmu.
</li>

<li><code>
Negü ter eşit yakşı yağma begi, kamuğ iş içinde yetilmiş ögi</code><br>
Dinle, her türlü işe aklı eren Yağma beyi ne der.
</li>

<li><code>
Yalavaçka bütse bitig ne kerek, bütünlük bulunsa itig ne kerek</code><br>
Elçi itimada şâyân olursa, mektuba ne lüzum var, ona itimat edilirse, ayrıca hazırlık külfeti neye gerek.
</li>

<li><code>
Sözüñni tilin ay sözini eşit, takı bir bitig ay tetig ne kerek</code><br>
Kendi sözünü söylersen ve onun cevaplarını dinlersen, ey zeki insan, bir de mektuba ne lüzum var.
</li>

<li><code>
Bu ança iş ermez ağır kelgü teg, bu iştin beliñlep yırak tezgü teg</code><br>
Bu öyle ağır gelecek ve ürkülüp-kaçınılacak bir iş değildir.
</li>

<li><code>
Nerek munça sözke bitig ya itig, bütun sen bitig sen maña ay tetig</code><br>
Bu kadarcık işe mektup veya ayrıca tertibat neye, sen benim itimat ettiğim insansın, mektup sensin, ey zeki.
</li>

<li><code>
Maña kelsü tuşsu yana barsu terk, küçün tıdmağay men aña berdim erk</code><br>
Buraya gelip, benimle buluşsun ve tekrar hemen gitsin, zorla ona mâni olmayacağım, kararında serbesttir.
</li>

<li><code>
Idur-men seni kör bu hâcet üçün, okı edgü birle okıma küçün</code><br>
Bu iş için seni gönderiyorum, onu zorlama, güzellikle buraya davet et.
</li>

<li><code>
Berü kelmese men barayın naru, yüzini köreyin yanayın berü</code><br>
Eğer o buraya gelmezse, ben oraya gideyim, yüzünü görüp, tekrar geri döneyim.
<br><br>

<code>
Öğdülmiş cevabı İligke</code><br>
ÖĞDÜLMİŞ'İN HÜKÜMDARA CEVABI
</li>

<li><code>
Yanut berdi ögdülmiş aydı tilek, tükel bolğa bolsa bayattın yölek</code><br>
Öğdülmiş cevap verdi ve:&#8212;Tanrı yardım ederse, bu dilek yerine gelecektir &#8212; dedi&#8212;
</li>

<li><code>
Özümdin yana ok katığlaña-men, bu ârzû tilekiñ tükel kılğa men</code><br>
Kendi tarafımdan ben de bizzat gayret edeceğim, bu arzu ve dileği yerine getireceğim.
</li>

<li><code>
İlig altunı inç esen bolsunı, bayat birge barça tilek kolsunı</code><br>
Hükümdar sağ olsun ve huzur içinde yaşasın, Tanrı bütün dilek ve arzularını yerine getirsin.
</li>

<li><code>
Turup çıktı atlandı keldi yana, tüşüp kirdi evke suçuldı tona</code><br>
Kalkıp çıktı, atına binip, geri döndü, inip, evine girdi ve elbiselerini çıkardı.
</li>

<li><code>
Kızıl yüz öñi oñdı boldı sarığ, ajun boldı altun öñgi teg arığ</code><br>
Gök yüzünün al rengi soldu, sarardı, dünyanın her tarafı altın rengini aldı.
</li>

<li><code>
Yaşık türtti yüzke sarığ zaferân, özin kıldı minâ öñi teg cihân</code><br>
Güneş yüzüne sarı safran sürdü, cihan ise, mına rengine büründü.
</li>

<li><code>
Kalık bütrü tuttı sevügler kaşı, ajun boldı zengi habeş kırtışı</code><br>
Göğün her tarafı âşık kaşları ile doldu, dünya zenci-habeş derisine büründü.
</li>

<li><code>
Yedi içti yundı yetürdi namâz, töşek koldı yattı udıp bardı az</code><br>
Yedi, içti, abdest alıp, namaz kıldı, döşek istedi ve yatıp, bir az uyudu.
</li>

<li><code>
Sarığ sandvaç ötti ünün sayradı, beliñlep odundı usı kelmedi</code><br>
Sarı bülbül öttü, güzel sesi ile şakıdı, Öğdülmiş irkilerek uyandı, uykusu dağıldı."
</li>

<li><code>
Oduğ yattı ança anı tıñlayu, avındı ol ünke turup tañlayu</code><br>
Bülbülü dinleyerek, bir müddet uyanık yattı, bu sese hayran olarak, onunla bir az oyalandı.
</li>

<li><code>
Usı yitti artuk uzadı tüni, küsüş boldı ârzûn yaruğu küni</code><br>
Uykusu kaçtı, gece fazla uzun geldi, günün ağarmasını iştiyakla bekledi.
</li>

<li><code>
Kalık yırttı kedmiş kara köñlekin, açıldı yaruk yüz kötürdi egin</code><br>
Gökyüzü üzerine geçirdiği siyah gömleği yırttı, peçesini kaldırdı, parlak yüzü açıldı.
</li>

<li><code>
Küle baktı örlep talu kız yüzi, yarudı bu dünyâ iri hem kuzı</code><br>
Yükselen güzel kız yüzü gülerek baktı, dünyanın her tarafı ışıklara boğuldu.
</li>

<li><code>
Toğa keldi örlep çıkardı yüzin, yaruk kıldı dünyâ kolın hem özin</code><br>
Güneş doğdu ve yükselerek, yüzünü gösterdi, dünyanın bütün vadi ve ırmaklarını parlattı.
</li>

<li><code>
Yana koptı yundı tonandı tükel, namâz kıldı özke yorup edgü fâl</code><br>
Öğdülmiş kalktı, yıkandı ve giyinip, hazırlandı, namaz kıldı ve bu işte muvaffak olması için, dualar etti.
</li>

<li><code>
Atın tuttı mindi bir oğlan bile, kadaşı tapa bardı sevnü küle</code><br>
Atını tuttu, bindi ve bir uşağım yanına aldı, gülerek, sevinerek, kardeşine doğru yola çıktı.
</li>

<li><code>
Yakın tegdi erse anıñ üskiñe, tüşüp bardı akru yorıp kapğıña</code><br>
Onun bulunduğu yere yaklaşınca, atından indi ve yavaşça yürüyüp, kapısına vardı.
</li>

<li><code>
Tokıdı kapuğ akru elgin tutup, turup çıktı terkin kadaşı ukup</code><br>
Eli ile kapıyı hafifçe vurdu, kardeşi duyarak, kalkıp kapıya çıktı.
<br><br>

<code>
Odgurmış suali Öğdülmişke</code><br>
ODGURMIŞ'IN ÖĞDÜLMİŞ'E CEVABI
</li>

<li><code>
Közün kördi erse kör ögdülmişig, ayur ay kadaşım uzattıñ işig</code><br>
Karşısında Öğdülmiş'i görünce: &#8212; Ey kardeşim, sen işi uzattın &#8212; dedi &#8212;
</li>

<li><code>
Nelük emgetürsen özüñni küçün, negüke karışıñ maña bu öçün</code><br>
Niçin kendini zorla zahmete sokuyorsun, niçin bu meselede bu kadar ısrar ediyorsun.
</li>

<li><code>
Yorı kel kirelim maña ay sözüg, nelük evre keldi yana bu özüñ</code><br>
Haydi gel, girelim, neden tekrar buraya geldiğini anlat bakalım.
</li>

<li><code>
Turup evke kirdi bu iki kadaş, kadaşıña zâhid alın tügdi kaş</code><br>
iki kardeş böylece eve girdiler, zahit kardeşini bir az soğukça karşıladı.
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>

<li><code>
Keligli kadaşı ayur ay tüzüm, kaşıñ tügme aşnu eşitgil sözüm</code><br>
Gelen kardeşi : &#8212; Ey iyi kalpli insan &#8212; dedi &#8212; derhâl kaşını çatma, önce sözümü dinle.
</li>

<li><code>
Sen aymış sözüg barça eksüksüzün, iligke tegürdüm ötündüm özün</code><br>
Senin dediğin bütün sözleri, eksiksiz olarak, hükümdara eriştirdim ve kendim de ricada bulundum.
</li>

<li><code>
Eşitti ilig söz tükel tıñladı, sözüñni eşitti üküş teñledi</code><br>
Hükümdar bu sözleri işitti, hepsini dinledi, sözünü duydu ve uzun uzun düşünüp-taşındı.
</li>

<li><code>
Kodu berdi emdi seni ay kadaş, munıñda adın bir tilek koldı taş</code><br>
Ey kardeş, hükümdar şimdi seni serbest bıraktı, fakat bundan başka bir arzusu daha var.
</li>

<li><code>
Meni sözçi ıdtı bu işke saña, uvut kılmağıl sen meni ay toña</code><br>
Bu işi için beni sana elçi olarak gönderdi, ey kahraman, sen beni artık utandırma.
</li>

<li><code>
Kamuğ neñke had ol teñi belgülüg, teriginde keçürme işiñ ay külüg</code><br>
Her şeyin hududu ve ölçüsü var, işin ölçüsünü kaçırma, ey şöhretli insan.
</li>

<li><code>
Negü ter eşitgil ukuşluğ tili, kamuğ neñke yañzağ bu ol söz ulı</code><br>
Akıllı insan ne der, dinle, her şeye uyan ve her söze temel olan söz budur.
</li>

<li><code>
Teñinde keçürme kamuğ işni sen, teñinde keçürse yana kaçğa san</code><br>
Hiç bir işte ölçüyü kaçırma, ölçüyü aşan iş çığırından çıkar.
</li>

<li><code>
Kamuğ işke yañzağ teñi ol yañı, kamuğ neñ teñi birle boldı esen</code><br>
Her şeyin bir itidali, usûlü ve âdabı vardır, her şey itidal ile selâmete kavuşur.
</li>

<li><code>
İlig kodtı emdi ozakı tilek, okır bir ziyâretka bolğıl yölek</code><br>
Hükümdar evvelki arzusundan vaz geçti, seni şimdi yalnız ziyaret için çağırıyor, bunu da artık reddetme.
</li>

<li><code>
Barıp tuş añar sen ya kelsün saña, yüzüñ körsüni bir ay köñli keñ e</code><br>
Gidip, onunla buluş yahut o sana gelsin, ey geniş yürekli insan, o senin yüzünü bir defa görsün.
</li>

<li><code>
Munıñda yası yok saña ay kadaş, bolu ber maña sen ayâ bağrı taş</code><br>
Ey kardeş, bundan sana bir zarar gelmez, ey taş yürekli insan, bir defa da benim sözümü dinle.
</li>

<li><code>
İlig me idi edgü sultân-turur, çığayka yavuzka sevüg cân-turur</code><br>
Hükümdar da çok iyi bir sultandır, fakirler ve suçlular, ihsan ve affından dolayı, onu canları gibi severler.
<br><br>

<code>
Odgurmış cevabı Öğdülmişke</code><br>
ODGURMIŞ'IN ÖĞDÜLMİŞ'E CEVABI
</li>

<li><code>
Yanut berdi odğurmış aydı bu söz, ukuşka yakın ol ayâ köñli tüz</code><br>
Odgurmış cevap verdi : &#8212; Bu söz akla yakındır, ey temiz kalpli insan &#8212; dedi &#8212;
</li>

<li><code>
Müsülmân kadaşka müsülmân kadaş, ziyâret kılur ok ay köñli tüdeş</code><br>
Müslüman müslümana kardeştir ve onlar birbirlerini ziyaret ederler, ey gönülü gönlüme uygun insan.
</li>

<li><code>
Bu sözke egildim berür-men boyun, ziyâret kılayın añar men bu kün</code><br>
Bu söz karşısında boyun eğiyorum, ben bugün, onu ziyaret ederim.
</li>

<li><code>
Munıñda oza barmadım men añar, öz asğı tiler erdi mendin sıñar</code><br>
O benden bir fayda beklediği için, bundan önce ben ona gitmedim.
</li>

<li><code>
Anı küdtı tuttı könilik yolın, kirür-men könilikke köndüm bilin</code><br>
Şimdi o bundan vaz geçti ve doğru yola girdi, ben de bu yola giriyorum, onun arzusunu yerine getireceğim, emin ol.
</li>

<li><code>
Barayın iligke ilig kelmesün, mañar tegsü emgek añar tegmesün</code><br>
Ben hükümdara gideyim, o buraya gelmesin, bu zahmete ben katlanayım, o eziyet çekmesin.
</li>

<li><code>
İlig el begi ol bodunka uluğ, añar kılğu hürmet ağırlık kamuğ</code><br>
Hükümdar memleketin beyi ve halkın büyüğüdür, ona her türlü hürmet ve tazimi göstermek lâzımdır.
</li>

<li><code>
Yorık tüzse ötrü könitse sözi, arıtsa elinde isizler izi</code><br>
Böylece o hareketlerini düzeltir, sözünde sâdık olur ve memlekette kötülerin izini yok eder.
</li>

<li><code>
Negü ter eşitgil ay bilgi teñiz, ukuşluğ amul köñli yüksek ediz</code><br>
Bilgisi deniz gibi geniş, akıllı, sakin ve gönülü çok yüksek olan insan ne der, dinle.
</li>

<li><code>
Raiyetka vâcib begi yarlığı, ağır tutsa estıp kiçig uluğı</code><br>
Beyin emirini yerine getirmek raiyet için vaciptir, büyük ve küçük onu duyan her kes, bu emre riâyet etmelidir.
</li>

<li><code>
Ağırlağu begler özin hem sözin, kerek hindû bolsun kümüş yuluğı</code><br>
Bu bey para ile satın alınmış köle dahi olsa, onun herh kendisine, hem de emrine riâyet gösterilmelidir.
</li>

<li><code>
Ağırlar-men emdi ilig yarlığın, ziyâret kılur-men bolur-men yakın</code><br>
Ben de hükümdarın emrine hürmet eder ve onu ziyaret için, yanına giderim.
</li>

<li><code>
Yorı yanğıl emdi eligke sözüm, tegürgil kelür tep munu bu özüm</code><br>
Şimdi sen yürü, dön, hükümdara sözünü ulaştır, geleceğimi söyle, işte sözüm budur.
</li>

<li><code>
Yaruk dünyâ yüzke eşünse eşük, men ötrü barayın ay eski tüşük</code><br>
Parlak dünya yüzüne örtü örtünce, ben oraya gelirim, ey eski düşkün.
</li>

<li><code>
Kişi körse kündüz meni soñdağa, özin otka atğa meni sözlege</code><br>
Gündüz insanlar beni görürlerse, peşime takılırlar, benim hakkımda ileri-geri konuşarak, kendilerini ateşe atarlar.
</li>

<li><code>
Yorı barğıl emdi sen evde küdez, saña kelge men anda yatma sen az</code><br>
Haydi, şimdi sen git, evde bekle, ben sana gelirim, bugün bir az geç uyursun.
</li>

<li><code>
Eñ aşnu saña men tuşayın barıp, neteg kılğu andın kılalım yorıp</code><br>
İlk önce ben sana gelirim, sende buluşuruz, ne yapmak lazımsa, birlikte düşünürüz.
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>

<li><code>
Sevindi kör ögdülmiş aydı cevâb, idi körklüg ol bu yeme ked savâb</code><br>
Öğdülmiş sevindi ve : &#8212; Bu cevap çok güzeldir ve çok doğrudur &#8212; dedi &#8212;
</li>

<li><code>
Barayın-men emdi ilike turup, ayayın bu sözler sevinsün ukup</code><br>
Ben şimdi kalkıp, hükümdarın yanına gideyim, bu sözleri ona haber vereyim, duysun da sevinsin.
</li>

<li><code>
Meniñde basa sen bütürgil sözüg, umınç kılmış üdte yetürgil özüñ</code><br>
Ben gittikten sonra sen de sözünde dur ve kararlaştırılan zamanda orada bulun.
</li>

<li><code>
İkigü sözi tındı bir söz öze, sevinçin turup çıktı kaşın yaza</code><br>
Bu söz üzerinde ikisi de mutabık kaldılar, Öğdülmiş, yüzü gülerek, sevinç içinde oradan ayrıldı.
</li>

<li><code>
Yana ok tutuzdı ayur ay kadaş, sözüg kıyma kelgil ay köñli tüdeş</code><br>
Bir de ilâve etti:&#8212; Ey kardeş, sözünü tutmazlık etme, muhakkak gel, ey gönlü gönlüme uygun insan &#8212; dedi &#8212;
</li>

<li><code>
Yaşık yerke yansa yüzin kizlese, kömür kırtışı dünyâ yüzke basa</code><br>
Güneş batıp, yüzünü gizledikten, dünya yüzüne, kömür gibi, siyah bir deri bağladıktan sonra,
</li>

<li><code>
Seni küdge-men evde kelgil maña, yarağın körüp iş kılayın saña</code><br>
Seni evde beklerim, bana gel, senin için ne yapmak icap ederse, onu yapar, hâzırlarım.
</li>

<li><code>
Atın mindi keldi iligke turup, tüşüp kirdi ilig tapa yol kolup</code><br>
Atına bindi ve oradan kalkıp, doğruca hükümdarın sarayına geldi, atından inip, müsâade isteyerek, huzura çıktı.
</li>

<li><code>
Tegürdi iligke ukulmış sözin, sevindi ilig yazdı kaşın közin</code><br>
Konuşulan sözleri hükümdara arzetti, hükümdarın sevinç içinde yüzü güldü.
<br><br>

<code>
İlig suali Öğdülmişke</code><br>
HÜKÜMDARIN ÖĞDÜLMİŞ'E SUÂLİ
</li>

<li><code>
Ayur edgü boldı bu bir iş barı, sözüg teg çın erse ol aymışları</code><br>
Hükümdar : &#8212; Bu iyi bir iş oldu &#8212; dedi. &#8212; yalnız o da, senin söylediğin gibi, sözünde dursun.
</li>

<li><code>
Yana aydı ilig ne üdke kelir, kayuda tuşar-men angar ay bilir</code><br>
Hükümdar devamla : &#8212; Ne zaman gelir, onunla nerede buluşacağız &#8212; dedi.
<br><br>

<code>
Öğdülmiş cevabı İligke</code><br>
ÖĞDÜLMİŞ İN HÜKÜMDARA CEVABI
</li>

<li><code>
Yanut berdi ögdülmiş aydı keçe, yaruk dünyâ meñzi tünerse çiçe</code><br>
Öğdülmiş cevap verdi ve : &#8212; Akşam, parlak dünyanın yüzü iyice kararınca,
</li>

<li><code>
Meniñ evke kelmek-turur ol maña, kaçan kel tese sen kelir ol saña</code><br>
O benim evime gelecek, ne zaman gelmesini emrederseniz, o zaman huzurunuza çıkacaktır.
<br><br>

<code>
İlig cevabı Öğdülmişke</code><br>
HÜKÜMDARIN ÖĞDÜLMİŞ'E CEVABI
</li>

<li><code>
İlig aydı emgep yügürdüñ üküş, yanut bersü teñri ol emgekke tuş</code><br>
Hükümdar şöyle dedi : &#8212; Çok koştun ve çok zahmet çektin, bu zahmetlere mukabil Tanrı sana hak ettiğin mükâfatı versin.
</li>

<li><code>
Bu erdi meniñ bu igimke emi, sevindürdi emdi meniñ köñlümi</code><br>
Benim hastalığımın devası bu idi, artık içim rahat etti.
</li>

<li><code>
Sen evde küdez kelse eştür maña, kişi barğa mendin okıtçı saña</code><br>
Sen evinde bekle ve gelince, derhâl bana haber ver, ben de, davet için, sana bir adam gönderirim.
</li>

<li><code>
Kadaşıñnı alğıl maña kel turup, ziyâret kılayın yüzini körüp</code><br>
Sen kardeşin ile birlikte bana gelirsin, ben de teberrüken onun yüzünü görmüş olurum.
</li>

<li><code>
Muñar meñzetür emdi bilge sözin, negü ter eşitgil bu tüpi tözin</code><br>
Şimdi bir âlimin buna benzer sözünü dinle, bu mesele hakkında, bak, o ne der.
</li>

<li><code>
Kişi köñli tutçı tiler ârzûnı, avıtur tilek bulğuka özini</code><br>
însan gönülü dâima bir şeyler ister ve arzu eder, dileğini elde edinceye kadar kendisini durmadan oyalar.
</li>

<li><code>
Kalı bulsa ârzû tilekin tükel, köñül kötrür anda keser sözini</code><br>
Bütün dilek ve arzularını bulunca da, onları gönlünden çıkarır ve bir daha ağzına almaz.
</li>

<li><code>
İlel tep turup çıktı ögdülmişe, eviñe kelip kirdi kıldı tüşe</code><br>
Öğdülmiş "baş üstüne" diyerek, kalkıp çıktı, atına binip, evine döndü.
</li>

<li><code>
Yaşık yerke indi yüzin kizledi, kararıp tuman tozdı dünyâ tudı</code><br>
Güneş yere indi, yüzünü gizledi, dünyayı kara bir duman kapladı.
</li>

<li><code>
Ajun tul tonın kedti kaşın tügüp, kalık yek yüzi teg karardı oñup</code><br>
Dünya iztırap içinde, tekrar dul elbisesini giydi, gök, şeytan yüzü gibi, soldu, karardı.
</li>

<li><code>
Kamuğ teprenür tındı yumdı közi, çoğı ün kesildi tirigler sözi</code><br>
Bütün canlı mahlûklar sükûna erip, gözlerini yumdular, ses, gürültü, söz kesildi, hayattan eser kalmadı.
</li>
</ol>

 </div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>
</body>
</html>
