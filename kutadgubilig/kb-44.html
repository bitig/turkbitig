<!DOCTYPE html>

<html lang="tr-TR">
  <head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link rel="stylesheet" href="../dark.css"/>
    <link rel="stylesheet" href="../light.css"/>
    <link id="theme-style" rel="stylesheet" href="../style.css">
    <link rel="preload" href="../theme.js" as="script" />
    <link href="../../favicon.ico" rel="shortcut icon" type="image/png"/>

    <title>Odgurmış'ın Hükümdara Mektup Yazıp Gönderdiğini Söyler ─ Kutadgu Bilig</title>

</head>
<body><button id="theme-toggle">RENK</button>

<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Odgurmış'ın Hükümdara Mektup Yazıp Gönderdiğini Söyler</h2>
<ol>
<li><code>
Odgurmış İligke Bitig Bitip Idmışın Ayur</code><br/>
Odgurmış'ın Hükümdara Mektup Yazıp Gönderdiğini Söyler
</li>
<li><code>
Yanut berdi odğurmış aydı bitig, bitiyin kör ança ay bilge tetig</code><br/>
Odgurmuş cevap verdi:— Bir az bekle, mektup yazayım, ey zeki âlim — dedi.
</li>
<li><code>
Devât koldı kağad kötürdi kalem, iligke bitig başladı söz ulam</code><br/>
Hokka ve kâğıt istedi, eline kalem aldı ve hükümdara mektup yazmağa başladı.
</li>
<li><code>
Bayat atı birle sözüg başladı, törütgen igidgen keçürgen tedi</code><br/>
Tanrı adı ile söze başladı : — Yaratan, besleyen ve göçüren odur — dedi —
</li>
<li><code>
Üküş ögdi sansız senâ bu tilin, kılur-men bayatka ayın hem yılın</code><br/>
Bu dilimle Tanrıya aylar ve yıllarca sonsuz hamd ve sayısız sena etmekteyim.
</li>
<li><code>
Yağız yer yaşıl kök yarattı kün ay, karañku yarukluk çığay tut ya bay</code><br/>
Kara toprağı, mavi göğü, güneşi ve ayı, karanlığı ve aydınlığı, fakiri veya zengini hep o yarattı.
</li>
<li><code>
Törütti kalın bod bu sansız tirig, tirilgü berür kodmaz açın berig</code><br/>
Sonsuz varlıkları ve sayısız canlıları o halketti, o bunların hepsine rızkını verir ve hiç birini aç bırakmaz.
</li>
<li><code>
Bir ol bir idi kim törütti iki, sakışka katılmaz anıñ birliki</code><br/>
Kendisi birdir, fakat yarattığı ikidir, onun birliği hesaba girmez.
</li>
<li><code>
Bir ol bar seziksiz kalı kançasız, köñülde yırak tutğu okşağ meñiz</code><br/>
O bir ve vardır, şüphesiz, nasılsız ve nicesizdir, onu düşünürken, ona bir benzer ve şerik tasavvur etmemelidir.
</li>
<li><code>
Uluğluk añar ol bedüklük añar, uğan erklig ol bir kamuğdın sıñar</code><br/>
Ululuk ona ve büyüklük ona mahsustur, kadir ve hâkimdir ve her hususta tektir.
</li>
<li><code>
Yarattı kalın barça sansız kuluğ, tilemişke berdi ağırlık kamuğ</code><br/>
Bütün bu sonsuz ve sayısız kulları o yarattı, dilediğine her türlü izzeti ihsan etti.
</li>
<li><code>
Karañku titigsig bu börk ev içi, yaruttı yaşık birle erklig küçi</code><br/>
Bu kubbe evin içi balçıktan yapılmıştır ve karanlıktır, onun hâkim kudreti bunu güneş ile aydınlattı.
</li>
<li><code>
Yaşıl kök töritti kötürdi ediz, kün ay birle yulduz bezedi bediz</code><br/>
Mavi göğü yarattı ve yükseklere çıkardı, güneş, ay ve yıldızlar ile üzerini süsledi.
</li>
<li><code>
Kodısı yağız yer yaşıl suv bile, örüsi süzük yel öze ot ula</code><br/>
Altı kara toprak ile mavi' sudur, üstü süzülmüş yel ile âteştir.
</li>
<li><code>
İsig tumlığığ hem kuruğ ya ölüg, yaraşturdı halkka tegürdi ülüg</code><br/>
Sıcak ile soğuğu, kuru ile yaşı birbirine yaraştırdı ve halka kısmetini verdi.
</li>
<li><code>
Törütti tilek teg tilemiş tilek, kerek bolmadı anda arka yölek</code><br/>
Dilediğini istediği gibi yarattı, bu işte onun yardımcıya ihtiyâcı olmadı.
</li>
<li><code>
Tilese ağırlar tapuğsuz kuluğ, tilese uçuzlar tusulmaz tapuğ</code><br/>
İsterse, ona kulluk etmeyen bir kulu aziz kılar, isterse, kulluk edeni zelîl eder ve onun kulluğu hiç bir şeye yaramaz.
</li>
<li><code>
Tilemiş tileki bolur bol tese, yorıtur kazâsın ne erse kese</code><br/>
Ol ! —derse, dilediği olur, her işte, karar verdiği gibi, hukümünü yürütür.
</li>
<li><code>
Üküş miñ selâmım sevüg savçıka, ol edgü kulavuz köni yolçıka</code><br/>
Sevgili resule, o doğru rehber ve iyi kılavuza binlerce selâm.
</li>
<li><code>
İligke duâçı bitidim bitig, selâmın esenlik öze ay tetig</code><br/>
Hükümdara duacı sıfatıyle mektup yazdım, ey zeki, sana selâm eder ve sağlık dilerim.
</li>
<li><code>
İlig yarlıkamış bitig birle söz, okıdım bitigin yaruk boldı köz</code><br/>
Hükümdar mektup yazmak lutfunda bulunmuş, mektubu okudum, gözüm sevinçle parladı.
</li>
<li><code>
Üküş edgü yarlığ tümen öt erig, maña yarlıkamış kamuğ sözlerig</code><br/>
Bu pek güzel fermanda bana bir çok öğüt ve nasihat lütfetmiştir.
</li>
<li><code>
Yeme vade kılmış üküş edgülük, ağırlık açığlar yegü kedgülük</code><br/>
Bir de mevki, ihsan, yiyecek ve giyecek hususunda bir çok lutuflar vadinde bulunmuşlar.
</li>
<li><code>
Yorığlı bu yalñuk bu ârzû öze, yorırlar tileyü ajunuğ keze</code><br/>
Bütün insanlar bunu isterler ve bunu elde etmek için, dünyayı gezip dolaşırlar.
</li>
<li><code>
Tapuğsuz özüm bulsa edgü açığ, kalı taplamaz-men bu devlet tatığ</code><br/>
Ben hiç uğraşmadan, böyle bir lütuf ve ihsana nail olursam, bu saadeti ve bu hayatı nasıl beğenmeyebilirim.
</li>
<li><code>
Velikin bu bir kaç müni bar adın, özüm barsa yası ma kelgey kedin</code><br/>
Fakat bunun bir kaç kusuru da vardır, eğer ben oraya gidersem, bu iyilikleri zararlar takip edecektir.
</li>
<li><code>
Olarda biri bu tapuğ bilmez öz, barıp tapnumasa yarumağa yüz</code><br/>
Bunlardan biri — ben şahsan bu hizmetleri bilmiyorum, gidip de hizmet edemezsem, benden hiç kimse memnun kalmaz.
</li>
<li><code>
Törü yok toku yok yeme kılk kılınç, törüsüz tapuğçı yaramaz erinç</code><br/>
Bende usûl-erkân, bu işlere lâyık tavır-hareket ve vukuf yoktur, âdâb ve erkânı bilmeyen hizmetkâr hiç bir işe yaramaz.
</li>
<li><code>
İkinçi cefâçı bu dünyâğ bilip, cefâ kıldım aşnu cefâ kılğa tep</code><br/>
ikincisi — bu cefâcı dünyanın bana da cefâ edeceğini bildiğim için, ben ondan evvel davranıp, ona cefâ ettim.
</li>
<li><code>
Bayatka sığındım özüñ bekledim, bu din birle imân küdezsü idim</code><br/>
Tanrıya sığındım, nefsime hâkim oldum, rabbim bu din ve imanımı korusun.
</li>
<li><code>
Boğuzka eginke barım yetgey ök, nerek anda naru maña bolğa yük</code><br/>
Şimdi elimde olan şeyler, yiyecek ve giyecek bana kâfidir, ondan fazlasının ne lüzumu var, o bana ancak yük olur.
</li>
<li><code>
Boğuzka yeyim hem eginke kedim, maña kılmaz eksük törütgen idim</code><br/>
Boğazım için yiyeceği ve sırtım için giyeceği yaratan Tanrım bana eksik etmez.
</li>
<li><code>
Törütti igidti bu üdke tegi, takı ma igidgey ay dünyâ begi</code><br/>
Beni o yarattı ve bugüne kadar besledi, ey dünya beyi, o beni ileride de besleyecektir.
</li>
<li><code>
Saña berdi dünyâ esirkemedi, maña bermegeymü berigli idi</code><br/>
O sana, hiç esirgemeden, dünya nimetlerini verdi, vergili rabbim bana da vermezmi.
</li>
<li><code>
Kamuğ edgü isiz çığay baylıkım, bayattın körür-men ay ersig akım</code><br/>
Ey cömerd yığitirri, bütün iyilik ve kötülüğü, fakirlik ve zenginliği Tanrı'dan bilirim.
</li>
<li><code>
Bayat kapğı tuttum kılur-men tapuğ, kamuğ halk yumıtğu bu ol çın kapuğ</code><br/>
Ben Tanrı kapısını tuttum, ona kulluk ediyorum, bütün halkın toplanacağı hakikî kapı budur.
</li>
<li><code>
Saña ya seniñ kapğıña men barıp, negüni tileyin tiriglik ıdıp</code><br/>
Sana yahut senin kapına gidip, hayatımı vakfetmeme mukabil, ben senden ne bekleyebilirim.
</li>
<li><code>
İkigü bayat kullarımız biz ök, bu kulluk içinde kurumız tüz ök</code><br/>
Biz ikimiz de Tanrı kullarıyız, bu kulluk husuûsunda ikimiz de aynı mertebedeyiz,
</li>
<li><code>
Bu kul kulka kulluk yarağsız bolur, tapuğçıkatapsa uçuzluk bulur</code><br/>
Kulun kula kulluk etmesi yakışmaz, hizmetkâra hizmet eden kimsenin kıymeti kalmaz.
</li>
<li><code>
Kişi himmeti bolsa mundağ kerek, bayat tapğı kılsa urunsa yürek</code><br/>
İnsan himmet sahibi ise, böyle olmalıdır, Tanrıya kulluk etmeli ve bu yolda metaneti elden bırakmamalıdır.
</li>
<li><code>
İdi yakşı aymış süzülmiş köñül, eşitgil ay bilge ukuşluğ amul</code><br/>
Âlım, akıllı, durmuş-oturmuş ve temiz kalpli insan çok güzel söylemiş, dinle.
</li>
<li><code>
Açığlı toduğlıka kılma tapuğ, negüke kılur sen tapuğka butuğ</code><br/>
Kendisinde acıkma ve doyma vasıfları bulunan bir kimseye kulluk etme, kulluk için neye bir put ararsın.
</li>
<li><code>
Tapın bir bayatka tuşı tınmadın, tünün kündüzün bul açığlığ kapuğ</code><br/>
Durup-dinlenmeden bir Tanrıya tapın, gece-gündüz açık olan bu kapıdan şaşma.
</li>
<li><code>
Ay ilig bu tört hâcetim kıl revâ, saña tapnayın men elig yüz ova</code><br/>
Ey hükümdar, şu dört hacetimi yerine getir, ben de el ve yüz öperek, sana kulluk edeyim.
</li>
<li><code>
Tiriglik kolur-men özüm ölgüsüz, yegitlik tiler-men karı bolğusuz</code><br/>
Ben ölümsüz bir hayat isterim, ihtiyarlığı olmayan bir gençlik dilerim.
</li>
<li><code>
Esen tut meni sen tuçı igsizin, bayutğıl çığay kılmağıl neñsizin</code><br/>
Sen beni dâima sıhhat içinde ve sağ tut, zenginleştir ve hiç bir vakit fakir ve malsız bırakma.
</li>
<li><code>
Bu tört neñ maña bir saña tapnayın, sevüg cân yuluğlap özüm itneyin</code><br/>
Bu dört şeyi bana te'min et, sana kulluk edeyim, sevgili canımı feda ederek, kendimi emrine hâzır bulundurayım.
</li>
<li><code>
Bu neñler maña berse sen ay ilig, özüm kul kılayın bereyin elig</code><br/>
Ey hükümdar, bana bu şeyleri te'min edersen, ben de kendimi kul ederek, sana bağlanırım.
</li>
<li><code>
Munı bergüke bir küçüñ yetmese, ne artuklukuñ bar maña ay kese</code><br/>
Eğer bunları te'mine kudretin yetmezse, benden ne üstünlüğün var, bana açık söyle.
</li>
<li><code>
Yegü kedgü erse yegüm bar kedim, takı ma kerek bolsa bergey idim</code><br/>
Bu yemek, içmek ise, yiyeceğim ve giyeceğim var, daha da lâzım olursa, bunu da rabbim verecektir.
</li>
<li><code>
Ağırlık uçuzluk bayattın-turur, ölüm ya tiriglik hem andın erür</code><br/>
îzzet bulmak veya zelîl olmak Tanrıdandır, ölüm ve hayat da ondandır.
</li>
<li><code>
Munı çın biligli ukuşluğ kişi, adınsığ bolurmu ay ilçi başı</code><br/>
Bunu gerçek bilen akıllı insan başka türlü davranırını, ey büyük hükümdar.
</li>
<li><code>
Meni bir bayatım küdezmişi teg, küdezümegey sen ayâ aslı beg</code><br/>
Ey asîl bey, beni Tanrımın koruduğu gibi, sen beni koruyamazsın.
</li>
<li><code>
Seni men küdezgü kerek men keçe, meni ol küdezür söz aydım aça</code><br/>
Geceleri seni benim korumam lâzımdır, beni koruyan ise, odur, sözümü açıkça söyledim.
</li>
<li><code>
Özüñ todmağınça maña tegmez aş, mini todrur öñdün özi yemez aş</code><br/>
Sen doymadan, bana yemek gelmez, Tanrı ise, kendisi yemek yemekten münezzeh .olduğu hâlde, beni doyuruyor.
</li>
<li><code>
Ötügçi kereksiz muñadsa özüm, tilim tepremedin eşitür sözüm</code><br/>
Başım darda kalırsa, aracıya lüzum yoktur, dilim daha hareket etmeden, sözümü işitiyor.
</li>
<li><code>
Kapuğçı tıdumaz ya yol kılğuçı, tegürmez maña bir küvez kür küçi</code><br/>
Kapıcı veya yol-gösterici bana mâni olamaz, hiç bir kibir ve azamet taslayan bana kafa tutamaz.
</li>
<li><code>
Saña yazsa-men sen keçürmege sen, keçürgey idim miñ yazuk kılsa-men</code><br/>
Sana karşı bir kusur işlersem, sen beni affetmeyeceksin, rabbim beni, bin kusur işlesem dahi, affeder.
</li>
<li><code>
Negü ter eşitgil yazukluğ kulı, köñül sırrı açtı kör ötnür tili</code><br/>
Dinle, günahkâr kul ne der, bak, gönül sırrını açarak, ne söyler.
</li>
<li><code>
Ayâ çın vefâlığ bağırsak idim, seniñde bağırsak adın bulmadım</code><br/>
Ey gerçek vefalı, merhametli rabbim, senden daha merhametli başka birini bulmadım.
</li>
<li><code>
Muñadmış özümke berür sen tilek, yavuz arkasızka sen arka yölek</code><br/>
Başım darda kalırsa, istediğimi verirsin, hiç bir desteği olmayanlara sen destek ve yardımcısın.
</li>
<li><code>
İgimke şifâ sen sakınçka sevinç, muñumka tayançım irikse avınç</code><br/>
Sen hastalığıma şifâsın, kederime sevinçsin, derdime dermansın, sıkıntılı zamanımda da beni teselli eden sensin.
</li>
<li><code>
Küvençim avınçım sevinçim kamuğ, sevinçiñ içinde-turur ay uluğ</code><br/>
Güvencim, avuncum ve sevincim hepsi senin rızan içindedir, ey ulu.
</li>
<li><code>
Üküş kıldım emdi saña men yazuk, seniñ rahmetiñde bu yazuk az ok</code><br/>
Ben sana karşı çok günah işledim, senin rahmetin karşısında bu günah çok azdır.
</li>
<li><code>
Keçürgil yazukum saña yası yok, kınama meni sen saña asğı yok</code><br/>
Günahımı bağışla, senin için bunun bir zararı olmadığı gibi, beni cezalandırmanın da sana bir faydası yoktur.
</li>
<li><code>
Yazukum telim erse rahmet me bar, anı kıl meniñ birle sendin yarar</code><br/>
Günahım çok ise, senin'rahmetin de var, bana karşı rahîm ol, sana bu yakışır.
</li>
<li><code>
Eger kınasa sen yarağlığ ma men, keçürse keçür sen yarağlığ ma sen</code><br/>
Eğer cezalandırırsan, ben buna da lâyıkım, bağışlarsan-bağışla, sen de buna lâyıksın.
</li>
<li><code>
Bilir sen bilir-men seni bir idim, bilir-men bilir sen seni bir tedim</code><br/>
Bilirsin ki, seni bir rabbim bilirim, bilirim, ki, sana bir dediğimi bilirsin.
</li>
<li><code>
Otun-men otunluk bile öz ulır, tüzün sen tüzünlük me sendin kelir</code><br/>
Ben küstahım, küstahlığımdan dolayı azap çekiyorum, sen halimsin, hilm de senden sâdir olur.
</li>
<li><code>
Orunçak-turur bu sevüg cân revân, orunçak yana bir kötürmez bu cân</code><br/>
Bu gidecek olan sevgili can emânettir, emânet olan bir şey başkasına emânet olarak bırakılamaz.
</li>
<li><code>
Ay ilig bu dünyâ keçimlig-turur, tiriglik küniñe tüker alkınur</code><br/>
Ey hükümdar, bu dünya geçicidir, gün geçtikçe hayat eksilir ve tükenir.
</li>
<li><code>
Negüke ınanıp sakıñu uzun, negüke süçinip avıñu özün</code><br/>
Neye güvenerek, uzun emeller besleyeceksin, neye sevinerek, kendini avutacaksın.
</li>
<li><code>
Ata bardı iş tuş eçi ya ini, ana bardı oğluñ kızıñ kör kanı</code><br/>
Anneni, babanı kaybettin, eş-dost, büyük veya küçük kardeş ortadan silindi gitti, bir bak, oğlun, kızın nerede.
</li>
<li><code>
Ölüglig körür sen ölüg sen tirig, sizik tutma bir kün eşüñey yerig</code><br/>
Ölümlüleri görüyorsun, sen de öleceksin, her diri olan, şüphesiz, bir gün toprak ile örtülecektir.
</li>
<li><code>
Usanma ay ilig udıma odun, özüñde kedin edgü atıñ kodun</code><br/>
Gafil olma, ey hükümdar, uyuma, uyan, kendinden sonra iyi ad bırak.
</li>
<li><code>
Yava kıldıñ erse keçürmiş künüñ, yava kılma emdi keligli tünüñ</code><br/>
Geçmiş gününü heder ettin ise, bari gelecek geceni heder etme.
</li>
<li><code>
Keçer kün içinde kerekiñ alın, köçütçi kelirke itigin kılın</code><br/>
Geçer gün içinden gerek olan şeylerini al, senin hayattan göçürecek olanın her ân gelebileceğini düşün ve ona göre hazırlıklı bulun.
</li>
<li><code>
Bu hâlığ körürde meniñ bu közüm, negü teg barağay saña bu özüm</code><br/>
Ben gözüm ile bu hâli görürken, nasıl senin yanına gelebilirim.
</li>
<li><code>
Cefâlığ ajundın kötürdüm köñül, vefâlığ idimke sığındım amul</code><br/>
Bu cefalı dünyadan gönlümü çektim, huzur içinde vefalı rabbime sığındım.
</li>
<li><code>
Kodu ber ay ilig meni sen maña, duâçı bolayın bu yerde saña</code><br/>
Ey hükümdar, sen beni kendi hâlime bırak, burada ben sana duacı olayım.
</li>
<li><code>
Negüke tusulğay saña bu özüm, özüñke özüñ ök tusul tut sözüm</code><br/>
Ben senin neyine faydalı olabilirim, sözümü dinle, sen kendin kendine faydalı ol.
</li>
<li><code>
Kişidin tüñüldüm tüñül sen yeme, kişidin asığ yok saña ya maña</code><br/>
Ben insanlardan elimi-eteğimi çektim, sen de vaz geç, sana ve bana insanlardan fayda yoktur.
</li>
<li><code>
Men emdi bu kalmış tiriglik ıdıp, bayatım sevinçin tiler-men tapıp</code><br/>
Ben imdi bu geri kalan günlerimi ibâdetle ve Tanrımın rızasını taleple geçirmek istiyorum.
</li>
<li><code>
Barı tap kereksiz adın artukum, bu dünyâ tüpi ked öyük ol sukum</code><br/>
Olanım bana yeter, bundan fazlası lüzumsuzdur, ey tamahkâr, bu dünyanın dibi kurutulması imkânsız bir bataklıktır.
</li>
<li><code>
Tüpi yel keçer teg tiriglik keçip, odundum men emdi küyer-men açıp</code><br/>
Tipi geçer gibi, hayat geçince, ben artık uyandım ve şimdi ona içim yanıyor.
</li>
<li><code>
Egin bütti boğuzum yeme boldı tok, töbün barsu dünyâ adın asğı yok</code><br/>
Sırtım pek, karnım da tok oldu, dünya yere batsın, onun başka ne faydası vardır.
</li>
<li><code>
Negü ter eşit boğuzı egni bütün, barım tap tese er bolur beg kutun</code><br/>
Karnı tok, sırtı pek olan ne der, dinle : — Bu bana yeter — diyen insan mes'ûd bir bey olur.
</li>
<li><code>
İdi yakşı aymış tapı bolmış er, tapılık içinde kutı tolmış er</code><br/>
Olanı ile yetinen ve bu kanâati ile tam bir saadete kavuşmuş olan insan çok güzel söylemiş.
</li>
<li><code>
Boğuzka yeyimçe ajunda yedim tap, eginke kedimçe eginde kedim tap</code><br/>
Dünyada açlığımı giderecek kadar yedim, sırtımı örtecek kadar elbisem de var.
</li>
<li><code>
Tiriglik bolurça yegümni bulur-men, kerek bolsa bergey maña bir idim tap</code><br/>
Hayat devam ettikçe, yiyeceğimi bulurum, lâzım olunca, bana bir rabbim yetecek kadar verecektir.
</li>
<li><code>
Tusulmak üçün ünder erse ilig, meniñde tusulğu ukuş yok bilig</code><br/>
Hükümdar beni kendisine faydam dokunması için çağırıyorsa, bende istifâde edilecek kadar bilgi ve akıl yoktur.
</li>
<li><code>
Kalı el işiñe tusulsu tese, tusulğu yeri yok söz aydım kese</code><br/>
Eğer memleket işinde faydalı olmam isteniliyorsa, ka'î söylüyorum, benim istifâde edilecek bir tarafım yoktur.
</li>
<li><code>
Kalı iş küdügdin ter erse maña, miñ er işi kılğay kadaşım saña</code><br/>
Eğer bana iş-güçten bahsedıliyorsa, kardeşim sana bm kişinin işini yapacaktır.
</li>
<li><code>
Apañ edgü ter erse ilig meni, özüñ edgü bolsu yarutğay seni</code><br/>
Eğer sen beni iyiliğimden dolayı istiyorsan, kendin iyi ol, bu iyilik seni kâfi derecede sevindirir.
</li>
<li><code>
Miñ edgüg adakını tutğınça sen, yakañnı bir ök yolı tutğıl esen</code><br/>
Sen bin iyinin ayağına yapışacağına, bir defacık olsun, sağlamca kendi yakana yapış.
</li>
<li><code>
Ajunda çavıkmış ne törlüg eren, iligke yumıtmış-turur miñ tümen</code><br/>
Dünyaya ün salmış bin bir çeşit insan hükümdarın etrafına toplanmıştır.
</li>
<li><code>
Negü bolğa mendin iligke asığ, asığsız işig kılsa bolmaz tatığ</code><br/>
Hükümdara benden ne gibi bir fayda gelebilir, faydasız işi yapmakta ise, bir zevk yoktur.
</li>
<li><code>
Özüm udri koldum men emdi saña, kodu ber meni sen sarılma maña</code><br/>
Şimdi ben senden özür dili yorum, bana sarılma, beni kendi hâlime bırak.
</li>
<li><code>
Takı ma negü söz yorımış alın, kadaşım eşitti ötüñey tilin</code><br/>
Başka ne gibi söz ve çâre konuşulmuş ise, onları da kardeşim duydu ve size arzedecektir.
</li>
<li><code>
Tüketti sözin türdi badı bitig, sunup berdi aldı kadaşı tetig</code><br/>
Sözünü tamamladı, mektubu katlayıp, bağladı, uzattı ve zeki kardeşi aldı.
</li>
<li><code>
Ayur-men bitidim tilekim sözüm, tilin sözlemiş soz eşittiñ tüzüm</code><br/>
Sonra: — Ben arzumu ve sözümü yazdım, ağızdan söylenen sözleri de kendin duydun — dedi —
</li>
<li><code>
Tilin me ötüñil eşitsün ilig, kodu bersü mendin kötürsü elig</code><br/>
Bunları şifahen de arzet, hükümdar işitsin, beni kendi hâlime bıraksın ve benden elini çeksin.
</li>
<li><code>
Yalavaç söz eltür yanutı kolur, yanut söz eşittiñ tegür ay unur</code><br/>
Elçi söz iletir ve cevabını ister, cevabını duydun, ey kudretli insan, onu götür.
</li>
<li><code>
Negü ter eşitgil uç ordu hanı, tüzü ilke yañzap söz aymış köni</code><br/>
Birer hakikat olan sözleri her tarafa yayılan Uç-Ordu ham ne der, dinle.
</li>
<li><code>
Yalavaçka mün yok sözin kıymasa, tutuzmış sözüg çın tükel sözlese</code><br/>
Elçi sözünde hilaf etmez ve kendisine emânet edilen sözü doğru ve tam olarak söylerse, ona zeval yoktur.
</li>
<li><code>
Takı munda yegrek ayur türk hanı, kınama yalavaç söz aysa köni</code><br/>
Türk hanı bundan daha güzel söyler : kendisine emânet edilen sözü aynen tekrar eden elçiye gazap etme.
</li>
<li><code>
Yalavaçka bolmaz ölüm ya kıyın, eşitmiş sözin çın tegürse tilin</code><br/>
Elçi işittiği sözü aynen ulaştırırsa, ona ölüm veya ceza yoktur.
</li>
<li><code>
Yalavaç tedüküm bu ilçi-turur, bu ilçi sözin aysa ölmez kalur</code><br/>
işte elçi dediğim böyle olan elçidir, bu elçi ne söylerse-söylesin, ona zeval yoktur.
</li>
<li><code>
Yalavaç tutuzmış sözin sözlese, açığ bir tilin ög söz aydım kese</code><br/>
Elçi kendisine emânet edilen sözü söyleyince, ona ihsanda bulun, onu medhet, işte bu kadar.
<br/><br/>
<code>
Öğdülmiş cevabı Odgurmışka</code><br/>
ÖĞDÜLMİŞ'İN ODGURMIŞ'A CEVABI
</li>
<li><code>
Yanut berdi ögdülmiş aydı sözüg, eşittim negü sözledi söz özüñ</code><br/>
Öğdülmiş cevap verdi : — Söylediğin sözlerin hepsini dinledim— dedi.
</li>
<li><code>
Bitidiñ bitigke yanutı bitig, maña bir bereyin ay bilge tetig</code><br/>
Mektuba karşı cevap yazdın, şimdi izin ver, onu götüreyim, ey zeki âlim.
</li>
<li><code>
Velikin sezikim bu ol ay kadaş, ilig kılmağay kör seni özde taş</code><br/>
Fakat, ey kardeş, benim şüphem şudur: hükümdar seni kendisinden uzak bırakmayacaktır.
</li>
<li><code>
Yanamu meni ıdğay erki ilig, okığalı yandru ay kılkı silig</code><br/>
Ey temiz kalpli insan, seni tekrar davet etmek için, hükümdar, hiç şüphesiz, beni yine gönderecektir.
</li>
<li><code>
Yana yandru terkin meni ıdğa ol, eger barmasa sen köñül kodğa ol</code><br/>
Çok geçmez, o beni buraya gönderecektir, sen ona gitmedikçe, o ısrar etmekte devam edecektir.
<br/><br/>
<code>
Odgurmış cevabı Öğdülmişke</code><br/>
ODGURMIŞ'IN ÖĞDÜLMİŞ'E CEVABI
</li>
<li><code>
Yanut berdi odğurmış aydı kadaş, bu söz sözlemegil köñül bolğa baş</code><br/>
Odgurmış cevap verdi : — Kardeşim, böyle söyleme, kalbim kırılır — dedi —
</li>
<li><code>
Özüm barğu ermez bu yerdin naru, özüñ emgetip kelme yandru berü</code><br/>
Ben buradan kalkıp, oraya gidecek değilim, kendini zahmete sokup, tekrar buraya gelme.
</li>
<li><code>
Tilep bolmağu neñ tilese yavuz, yorımağu söz sözlese sen uçuz</code><br/>
istemekle elde edilemeyecek olan şeyi istemek fenadır, te'sir etmeyen bir sözü söylesen, sözün kıymeti kalmaz.
</li>
<li><code>
Negü ter eşit emdi bilgi koyuğ, sınap bilgüçi edgü isiz kamuğ</code><br/>
Derin bilgili, bütün iyi ve kötüyü tecrübe ile bilen insan ne der, dinle.
</li>
<li><code>
Kolup bermegü neñi kolma küçün, tilep bolmağu neñ tileme küçün</code><br/>
istemekle alınamayacak şeyi zorla isteme, aramakla bulunamayacak şeyi zorla arama.
</li>
<li><code>
Yorıp tegmegü yerke barma yadağ, kalı bardıñ erse öz emger küçün</code><br/>
Yürümekle erişilemeyecek yere yaya gitme, eğer gidersen, kendi kendine eziyet vermiş olursun.
</li>
<li><code>
Yana aydı odğurmış emdi yorı, yana evre kelme ay ersig urı</code><br/>
Odgurmış bir de ilâve etti : — Şimdi yürü, bir daha buraya gelme, ey merd yiğit.
<br/><br/>
<code>
Öğdülmiş cevabı Odgurmışka</code><br/>
ÖĞDÜLMİŞ'İN ODGURMIŞ'A CEVABI
</li>
<li><code>
Örü turdı ögdülmiş aydı sözüm, kesildi seniñdin barayın özüm</code><br/>
Öğdülmiş ayağa kalktı: — Sana söyleyecek sözüm kalmadı, artık ben gideyim — dedi.
</li>
<li><code>
Kadaşı uzattı kör ögdülmişig, tutuzdı takı söz ömiş bilmişig</code><br/>
Kardeşi Öğdülmiş'i uğurladı, şifahen beyan ettiği fikirlerini de ona emanet etti
</li>
<li><code>
Atın mindi ögdülmiş evre yanıp, eviñe kelip tüşti yattı tınıp</code><br/>
Öğdülmiş atına bindi, geri dönerek, evine gelip, indi, yatıp, biraz dinlendi.
</li>
<li><code>
Yaşık yerke yandı yüzin kizledi, kalık meñzi kiş teg bolup örledi</code><br/>
Güneş yere indi, yüzünü gizledi, gök yüzü parlak bir samur kürke büründü.
</li>
<li><code>
Ajun türtti yüzke kömür teg boduğ, körür köz yumuldı udıdı oduğ</code><br/>
Dünya yüzüne kömür renginde bir boya sürdü, görür gözler kapandı, uyanık olanlar uyudu.
</li>
<li><code>
Töşek koldı yattı kör ögdülmiş e, udıp bardı ança kötürdi baş a</code><br/>
Öğdülmiş döşek istedi, yattı, bir az uykuya daldı, tekrar başını kaldırdı.
</li>
<li><code>
Toğardın butıklandı ot teg yalın, yarudı yañı yüz açar teg kelin</code><br/>
Doğudan ateş gibi alev dallandı ve gelin yüzünü yeni açmış gibi, dünya aydınlandı.
</li>
<li><code>
Kopa keldi örlep sata kalkanı, ajun meñzi boldı ürüñ erdini</code><br/>
Mızrak ve kalkanı kalkarak, yükselmeğe başladı, dünya yüzü beyaz cevher gibi oldu.
</li>
<li><code>
Çıkıp karşıka bardı evdin turup, iligke köründi özi yol kolup</code><br/>
Öğdülmiş kalkıp, evinden çıktı ve saraya gitti, yol isteyerek, hükümdarın huzuruna çıktı.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E SUÂLİ
</li>
<li><code>
Ayıttı ilig aşnu odğurmışığ, ayur sözle keltür sözüñni bışığ</code><br/>
Hükümdar önce Odgurmış'ı sordu, sonra: — Söyle neye karar verdiniz — dedi —
</li>
<li><code>
Negü az yorıdı ne boldı işiñ, tilekiñ ne boldı kelürmü işiñ</code><br/>
Neler konuştunuz, arzu edilen iş ne oldu, arkadaşın geliyor mu?
</li>
<li><code>
Bitig berdi ögdülmiş aşnu turup, ilig aldı açtı okıdı körüp</code><br/>
Öğdülmiş ilk önce mektubu verdi, hükümdar aldı, açtı ve dikkatle okudu.
</li>
<li><code>
Yüzi kızdı oñdı yana külçirip, sakındı bir ança uzun keç irip</code><br/>
Yüzünde gâh sevinç belirdi, gâh keder, sonra tekrar gülümsedi, bir müddet teessürle düşünceye daldı.
</li>
<li><code>
Ayur bu kadaşıñ irig sözlemiş, añar torku ıdtım tiken çiknemiş</code><br/>
Kardeşin çok haşin cevap vermiş, ben ona ipek gönderdim, o ise, diken işlemiş — dedi —
</li>
<li><code>
Müni yok bu sözke köni sözlemiş, köni söz irig ol irig çoğlamış</code><br/>
Ne ise, zararı yok, doğru söylemiş, doğru söz haşin olur, o da haşin söylemiş.
</li>
<li><code>
Negü erdi sözler tilin sözlemiş, maña ayğıl emdi eşitmiş ömiş</code><br/>
Ağızdan söylediği sözleri nedir, işittiklerini ve düşündüklerini şimdi bana söyle.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Ötündi iligke eşitmiş sözin, ne yañlığ yorıtmış sözin tüp tözin</code><br/>
Öğdülmiş dinlemiş olduğu sözleri, nasıl konuştuğunu, olduğu gibi, hükümdara arzetti.
</li>
<li><code>
Ayur söz yorıdı neçe törlügün, ol aydı men aydım ukuşun ögün</code><br/>
Aramızda kaç türlü söz geçti, onun akıl ve idrâk dâiresinde söylediği sözlere ben de öylece cevap verdim — dedi —
</li>
<li><code>
Meniñ sözçe barça yanut kıldı söz, takı tuttum erse katığ yumdı köz</code><br/>
Benim her sözüme bir söz ile karşılık verdi, yakaladığım zaman, gözünü sımsıkı kapadı.
</li>
<li><code>
Negü kıldım erse berü kelmedi, kese sözledi söz köñül bermedi</code><br/>
Ne kadar ısrar ettim, fakat buraya gelmedi, kat'î konuştu, razı olmadı.
</li>
<li><code>
Eşitti anıñ sözlerin kör ilig, sözi erdi barça ukuş ög bilig</code><br/>
Hükümdar onun sözlerini dinledi, dediklerinin hepsi anlayış, akıl ve bilgi ile dolu idi.
</li>
<li><code>
Takı ârzûladı komıdı köñül, komısa köñül kör kişike muñ ol</code><br/>
Onu tekrar görmek istedi, gönülü heyecanlandı, günül coşarsa, insana derd olur.
</li>
<li><code>
Körü barsa yakşı ayur er başı, köñül bulnasa boldı erksiz kişi</code><br/>
Dikkat edersen, yiğitlerin-başı güzel söylemiş : insan gönülünün esiri olursa, kendisine hâkim olamaz.
</li>
<li><code>
Beg ol bu köñül kör kamuğ öz kulı, begi kança barsa udu kul yolı</code><br/>
Gönül beydir, bütün vücût onun kuludur, bey nereye giderse, kul onu takip eder.
</li>
<li><code>
Komısa köñül kör tilese tilek, tilek bolmağınça bu bulmaz yölek</code><br/>
Gönül heyecanlanır ve bir dilekte bulunursa, dileğini elde etmeden, o sükûnet bulmaz.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
Yana aydı ilig ay ögdülmiş e, kadaşıñ tükel ök kişi ermiş e</code><br/>
Hükümdar: — Ey Öğdülmiş —dedi—kardeşin gerçekten kâmil bir insan imiş.
</li>
<li><code>
Eşitmegüm erdi anıñ sözlerin, ne kılkı kılınçı ne bilgi barın</code><br/>
Kâşki onun sözlerini duymamış, ne tabiatı ve tavrını, ne de bilgisini, hiç birini bilmemiş olsa idim.
</li>
<li><code>
Eşittim köñülke sığurdum anı, katığlan tilekke tegürgil meni</code><br/>
Fakat duydum ve ona gönlümde yer verdim, gayret et, beni bu dileğime kavuştur.
</li>
<li><code>
Meniñ öz ilimde tilekim bolup, yarağsız bolur bulmasa men kolup</code><br/>
Benim hâkim olduğum bu memlekette bir dileğim olur da, ben onu ister ve bulamazsam, bu yakışık almaz.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı ilig, bodunda talu beg ay kılkı silig</code><br/>
Öğdülmiş cevap verdi: — Ey hükümdar, ey halkın seçkin beyi, ey yumuşak huylu insan — dedi —
</li>
<li><code>
Yanarda kadaşımka aydım bu söz, yana ıdğay ilig saña kelgey öz</code><br/>
Dönerken kardeşime : — Hükümdar tekrar beni sana gönderecek ve ben de geleceğim.
</li>
<li><code>
Kodı bermegey âhır eltgey seni, bu kün bar tedim men ağırlap anı</code><br/>
Nasılsa seni bırakmayacak ve sonunda kendi yanına alacaktır, ona hürmet göster, şimdiden gel— dedim.
</li>
<li><code>
Tüñüldürdi aydı yana kelme tep, özüm barğu ermez küçün kolma tep</code><br/>
Ümidimi kırdı ve : — Bir daha gelme, ben gidecek değilim, ısrar etme, beni zorlama — dedi.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı uktum eşittim sözüg, bu söz işke kirmez yobatma özüñ</code><br/>
Hükümdar : — Anladım, söylediklerini duydum — dedi — fakat bu sözlerin faydası yoktur, kendini avutma.
</li>
<li><code>
Negü beg bolur ol tilekin tilep, anı bulmasa ol tuçı ârzûlap</code><br/>
Bu kadar arzu ettiği hâlde, dileğini elde edemeyen bey nasıl bir bey olur.
</li>
<li><code>
Ne erklig bolur ol bodunka uluğ, yorıtmasa ilde bu yarlığ kamuğ</code><br/>
Kendi memleketinde fermanını yürütemeyen kimse, nasıl halkın büyüğü ve hâkimi olur.
</li>
<li><code>
Bedüklük nişânı bu ol belgülüg, tilemiş tilektin bu bulsa ülüg</code><br/>
Hakikî büyüklüğün nişanı, şüphesiz, arzuladığı şeyi elde etmektir.
</li>
<li><code>
Köñül ârzû kolsa negü erseni, emi ol tilekke tegürse anı</code><br/>
Gönül herhangi bir şeyi arzu ederse, bunun tek çâresi onu dileğine kavuşturmaktır.
</li>
<li><code>
Yana ma bu ârzû maña boldı ig, munı emlemese özüm barğu yeg</code><br/>
Bu arzu benim için artık bir hastalık oldu, bunun burada tedavisine imkân yoksa, benim oraya gitmem gerekir.
</li>
<li><code>
Negü ter eşitgil bu beytig okı, anıñ manisi uk ay köriglüm tokı</code><br/>
Bu beyti oku, ne der, dinle, bunun mânasını anla, ey gönlümü doyuran insan.
</li>
<li><code>
Kamuğ igke ot ol emi belgülüg, ol ig emlegüçi kamı belgülüg</code><br/>
Her hastalığın bir ilâcı ve çâresi vardır, bu hastalığı tedavi eden kam da bulunur.
</li>
<li><code>
Köñül ârzû birle kalı iglese, tilek bulsa oñlur kemi belgülüg</code><br/>
Eğer gönül bir şeyi arzular ve bu arzu onda hastalık derecesine varırsa, o ancak dileğini bulmakla şifa bulur.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yana aydı ögdülmiş ilig kutı, ajunda negü bar aña yok otı</code><br/>
Öğdülmiş cevap verdi: — Ey devletli hükümdar, dünyada çâresi olmayan ne var — dedi —
</li>
<li><code>
İlig inç esenin tirilsün uzun, saña men bolayın yuluğ bu özün</code><br/>
Hükümdar sağlık ve sıhhat içinde çok yaşasın, ben senin uğruna feda olayım.
</li>
<li><code>
Bu söz men ötündüm iligke tilin, asığ yok bu kün öz ökünse yılın</code><br/>
Hükümdara arzettiğim bu sözlerden dolayı yıllarca peşimanlık duyacağım, fakat bunun bugün bir faydası yoktur.
</li>
<li><code>
Negü ter eşitgil ukuşluğ saña, sözüg saknu sözle ay ersig toña</code><br/>
Dinle, akıllı insan sana ne der : - Sözü düşünerek söyle, ey merd yiğit.
</li>
<li><code>
Tilin sözlemese söz asğı telim, ökündürdi sözlep meni bu tilim</code><br/>
Sözü söylememenin faydası çoktur, bu dilim beni söylemekle peşiman etti.
</li>
<li><code>
Sözüg sözlemese saña kul bolur, kalı sözlese sen seni kul kılur</code><br/>
Sözü söylemezsen, o söz sana kul olur, eğer söylersen, o seni kendisine kul eder.
</li>
<li><code>
Sözüg saknu sözle sen evme serin, eve sözlemiş söz ökünçi yarın</code><br/>
Sözü düşünerek söyle, acele etme, sabırlı ol, acele söylenen sözden yarın peşimanlık gelir.
</li>
<li><code>
Sezinmedim erdi kör odğurmışığ, okıp kelmegüsin er erdi bışığ</code><br/>
Odgurmış'in davet edilince, geleceğinden hiç şüphe etmemiştim, o olgun bir insan idi.
</li>
<li><code>
İlig bir tilese özüm miñ tiler, tusulğay maña tegme künde onar</code><br/>
Hükümdar bir isterse, ben bin isterim, o bana her gün on misli faydalı olacak idi.
</li>
<li><code>
Tilekim bu ok men bile bolsa-men, elig bir kılıp ked tapuğ kılsa-men</code><br/>
Benim arzum onun ile birlikte çalışmak ve el-birliği ile daha iyi hizmet etmek idi.
</li>
<li><code>
Neçe tuttum erse anı men katığ, ol ança tirendi iletti tatığ</code><br/>
Ben ona ne kadar şiddetle ısrar ettimse, o da o kadar direndi ve tadını kaçırdı.
</li>
<li><code>
Yana barğu erse barayın özüm, negü ayğu erse ayayın sözüm</code><br/>
Tekrar gitmem icap ederse, ben giderim, ne söylemek lazımsa, ona söylerim.
</li>
<li><code>
İlig me yana bir bitig bersüni, okısun bitig ol maña bütsüni</code><br/>
Hükümdar tekrar bir mektup yazıp versin ki, o mektubu okusun ve bana itimat etsin.
<br/><br/>
<code>
İlig cevabı Öğdülmişke</code><br/>
HÜKÜMDAR'İN ÖĞDÜLMİŞ'E CEVABI
</li>
<li><code>
İlig aydı ıdtım bitig bir yolı, bitigke yanut kıldı taş teg tolı</code><br/>
Hükümdar dedi : — Bir defa mektup gönderdim, bu mektuba taş ve dolu gibi cevap verdi —
</li>
<li><code>
Yana ok negü teg bitiyin bitig, bitig ornıña sen bitig sen tetig</code><br/>
Ona tekrar nasıl mektup yazayım, ey zeki, mektup yerine işte sen gidiyorsun.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş ilig kutı, neçe andağ erse bitig me biti</code><br/>
Öğdülmiş cevap verdi : — Ey devletli hükümdar, bu her ne kadar böyle ise de, bir de mektup yaz.
</li>
<li><code>
Yalavaç neçe çın ked erse amul, bitig bolmasa sözke bütmez köñül</code><br/>
Elçi ne kadar dürüst, mahir ve temkinli olursa-olsun, mektup olmazsa, kalbinde şüphe kalır.
</li>
<li><code>
Tanığlı kişike tanuk ol bitig, tanuk bolsa hile yorımaz itig</code><br/>
İnanmayan kimse için, mektup bir delildir, delîl bulunursa, hîle ve düzene yer kalmaz.
<br/><br/>
<code>
İlig cevabı Öğdülmişke</code><br/>
HÜKÜMDAR'İN ÖĞDÜLMİŞ'E CEVABI
</li>
<li><code>
İlig aydı ârzûñ bu erse kalı, bitig me bitiyin açıp söz yolı</code><br/>
Hükümdar : — Eğer arzun bu ise, söze yol açmak üzere, mektup da yazayım — dedi —
</li>
<li><code>
Bitig me bitiyin munukı sözün, bitigke ışanma katığlan özün</code><br/>
İşte bu sözleri mektuba da yazayım, fakat sen yalnız mektuba güvenme, kendin de gayret et.
</li>
<li><code>
Negü sözlegü erse sözle tilin, anı ündegil sen maña ber alın</code><br/>
Ne söylemek lazımsa, söyle, her çâreye baş vurarak, sen onu buraya setir.
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

    <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
