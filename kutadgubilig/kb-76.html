<!DOCTYPE html>

<html lang="tr-TR">
  <head><style>body {visibility: hidden;opacity: 0;}</style>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link id="theme-style" rel="stylesheet" href="../style.css">
    <link rel="preload" href="../theme.js" as="script" />
    <link href="../../favicon.ico" rel="shortcut icon" type="image/png"/>

    <title>Odgurmış'ın Hastalanarak Öğdülmiş'i Çağırdığını Söyler ─ Kutadgu Bilig</title>

</head>
<body><noscript><style>body {visibility: visible;opacity: 1;}</style></noscript><button id="theme-toggle">RENK</button>

<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Odgurmış'ın Hastalanarak Öğdülmiş'i Çağırdığını Söyler</h2>
<ol>
<li><code>
Odgurmış İglig Bolup Öğdülmişni Ündemişin Ayur</code><br/>
Odgurmış'ın Hastalanarak Öğdülmiş'i Çağırdığını Söyler
</li>
<li><code>
Bu künlerde bir tün bu ögdülmiş e, turup yatğalır erdi yastap baş a</code><br/>
Günlerden bir gün Öğdülmiş başını yatağa koyup, uyumak üzere iken,
</li>
<li><code>
Kapuğda ün itti bedük ündedi, kişi ıdtı tavrak baka kör tedi</code><br/>
Birinin kapıda gürültü ettiğini ve yüksek sesle bağırdığını duydu ve "Git, bak!" diye, acele birini gönderdi.
<br/><br/>
<code>
Oğlan cevabı Öğdülmişke</code><br/>
HİZMETÇİNİN ÖĞDÜLMİŞ'E CEVABİ
</li>
<li><code>
Yumuşçı bakıp aydı bir er-turur, sözüm bar tuşayın teyü yol kolur</code><br/>
Hizmetçi baktı: —Bir adam gelmiş, söylenecek sözüm var diye, yanınıza girmek istiyor — dedi.
<br/><br/>
<code>
Öğdülmiş suali Oğlanka</code><br/>
ÖĞDÜLMİŞ'İN HİZMETÇİYE SUÂLİ
</li>
<li><code>
Yana aydı barğıl ayıtğıl sözi, ne ermiş negü ter kim ermiş özi</code><br/>
Öğdülmiş : — Git, sor, sözü ne imiş, kim imiş, ne söyleyecekmiş — dedi.
<br/><br/>
<code>
Oğlan suali yumuşçıka</code><br/>
HİZMETÇİNİN HABERCİYE SUÂLİ
</li>
<li><code>
Yana çıktı oğlan ayıttı sözin, kayun kelmişin hem tilekin özin</code><br/>
Hizmetçi tekrar çıktı ve gelene nereden geldiğini, kim olduğunu, arzusunun ne olduğunu sordu.
<br/><br/>
<code>
Yumuşçı cevabı Oğlanka</code><br/>
HABERCİNİN HİZMETÇİYE CEVABI
</li>
<li><code>
Bu er aydı odğurmış ıdtı meni, sözüm bar kadaşın köreyin kanı</code><br/>
O— Beni Odgurmış gönderdi, bir sözüm var, haydi, kardeşini göreyim — dedi.
<br/><br/>
<code>
Oğlan cevabı Öğdülmişke</code><br/>
HİZMETÇİNİN ÖĞDÜLMİŞ'E CEVABI
</li>
<li><code>
Ukup kirdi aydı negü aymışın, kadaşı anıñdın yumuş ıdmışın</code><br/>
Hizmetçi geri dönüp, onun dediklerini ve kardeşinin onun vasıtası ile bir haber göndermiş olduğunu söyledi.
<br/><br/>
<code>
Öğdülmiş suali yumuşçıka</code><br/>
ÖĞDÜLMİŞ'İN HABERCİYE SUÂLİ
</li>
<li><code>
Kopa keldi terkin añar kıldı yol, bu er kirdi ötrü selâm kıldı ol</code><br/>
Öğdülmiş derhâl yerinden kalkıp, onu içeri almalarını söyledi, adam bunun üzerine girip, selâm verdi.
</li>
<li><code>
Ayıttı kayudın kelir sen teyü, tilekiñ ne erki sözüg ay bügü</code><br/>
Öğdülmiş ona: -—Nereden geliyorsun— diye sordu —arzun ve sözün nedir, ey hakîm, söyle — dedi.
<br/><br/>
<code>
Yumuşçı cevabı Öğdülmişke</code><br/>
HABERCİNİN ÖĞDÜLMİŞ'E CEVABI
</li>
<li><code>
Bu aydı meni ıdtı odğurmışa, saña aydı kelgil maña bir tuşa</code><br/>
Haberci : — Beni buraya Odgurmış gönderdi, senin için, gelsin, onu bir göreyim, dedi.
</li>
<li><code>
Ağır boldı köñli yatur ınçıkın, tegip tuş añar bir ay köñli yakın</code><br/>
Artık ağırlaştı, bitkin bir hâlde yatıyor, ey gönülü yakın, gidip onu bir görün — dedi.
<br/><br/>
<code>
Öğdülmiş cevabı yumuşçıka</code><br/>
ÖĞDÜLMİŞ'İN HABERCİYE CEVABI
</li>
<li><code>
Yanut berdi ögdülmiş aydı kel e, negü erse yegil baralım bile</code><br/>
Öğdülmiş cevap verdi: — Gel, bir şeyler ye, beraber gideriz—dedi.
<br/><br/>
<code>
Yumuşçı cevabı Öğdülmişke</code><br/>
HABERCİNİN ÖĞDÜLMİŞ'E CEVABI
</li>
<li><code>
Unamadı aydı kadaşıñ hâlı, yavuzrak ay bilgem köner teg yolı</code><br/>
Haberci bunu kabul etmedi ve: — Kardeşinin hâli çok ağırdır, ey bilginim, yolcu gibi görünüyor.
</li>
<li><code>
Men aşnu barayın seniñdin oza, sen akru udu kel ay kılkı tüze</code><br/>
Ben acele önceden gideyim, ey temiz kalpli insan, sen yavaşça arkadan gel — dedi.
</li>
<li><code>
Kapuğdın yana evre yandı ive, eñip kaldı ögdülmiş elgin ova</code><br/>
Kapıdan tekrar koşarak geri döndü, Öğdülmiş ellerini ovuşturarak, şaşırmış bir hâlde kaldı.
</li>
<li><code>
Turup evke kirdi idi kadğuluğ, sevinç kitti boldı sakınçı uluğ</code><br/>
Kalkıp, derin kaygı içinde eve girdi, neşesi kaçtı, büyük bir yeise kapıldı.
</li>
<li><code>
Yatu kördi ança usı kelmedi, tüni boldı yılça yitip bolmadı</code><br/>
Bir müddet yattı, baktı ki, uykusu gelmiyor, gecesi yıl kadar uzadı, bitmek bilmedi.
</li>
<li><code>
Közin yumdı erse udımak tilep, usı uçtı bardı közindin yırap</code><br/>
Uyumak arzusu ile gözlerini kapamak istedi, fakat gözünden uykusu uçup gitti.
</li>
<li><code>
Yana turdı ança bu oldurdı a, sarığ tañ ata keldi oñdurdı a</code><br/>
Tekrar kalkıp, bir parça oturdu, sarı tan atmağa başladı ve yayını kurdu.
</li>
<li><code>
Çeçeklikte sandvaç ünün sumlıdı, üdiklig eşitti köñül yelgüdi</code><br/>
Bahçede bülbül yabancı bir dilde bir şeyler söyledi, bunu duyan sevdâlının gönlü tutuştu.
</li>
<li><code>
Atın mindi bardı kadaşı tapa, tegip kirdi tuştı elig yüz öpe</code><br/>
Atına bindi ve kardeşine doğru gitti, varıp girdi, el ve yüzünü öperek, onunla buluştu.
</li>
<li><code>
Kadaşını kördi uzatu yatur, çögesin töşenmiş yiñin yastanur</code><br/>
Kardeşine baktı, uzanarak yatmış, abasını döşenmiş ve başını yenine yaslamıştı.
<br/><br/>
<code>
Öğdülmiş suali Odgurmışka</code><br/>
ÖĞDÜLMİŞ'İN ODGURMIŞ'A SUÂLİ
</li>
<li><code>
Ayıttı ne boldı özüñ ay kadaş, seni kördüm emdi köñül boldı baş</code><br/>
Öğdülmiş:—Ey kardeş, sana ne oldu, seni böyle görünce, gönülüm yaralandı — dedi.
<br/><br/>
<code>
Odgurmış cevabı Öğdülmişke</code><br/>
ODGURMIŞ'IN ÖĞDÜLMİŞ'E CEVABI
</li>
<li><code>
Ayur ay kadaşım yolum köñelir, ölüm tutğakı tuttı öz barğalır</code><br/>
Odgurmış cevap verdi : — Ey kardeşim, yolum göründü, ölüm öncüsü yakaladı, artık gitmek üzereyim,
</li>
<li><code>
Seniñ bir yüzüñni köreyin teyü, saña tegdi emgek okıdım berü</code><br/>
Yüzünü bir defa daha göreyim diye seni buraya çağırdım, sana zahmet oldu — dedi.
<br/><br/>
<code>
Öğdülmiş cevabı Odgurmışka</code><br/>
ÖĞDÜLMİŞ'İN ODGURMIŞ'A CEVABI
</li>
<li><code>
Yanut berdi ögdülmiş aydı ay cân, tirig bolsa yalñuk yorır ig toğan</code><br/>
Öğdülmiş cevap verdi : —Ey canım, insan hayatta oldukça, acılara ve hastalığa mâruz kalabilir — dedi —
</li>
<li><code>
Yavuz kılma könlüñ tiliñni yığ a, yazukka kefâret bolur ig toğa</code><br/>
Gönülüne fena şeyler getirme, böyle şeyler söyleme, ağrı ve hastalık günahlara kefaret olur.
</li>
<li><code>
Negü ter eşitgil biliglig sözi, bilig ol kiterdeçi köñül tozı</code><br/>
Bilgilinin sözü ne der, dinle, gönülün tozunu gideren bilgidir.
</li>
<li><code>
Yazukka kefâret ig ol kör saña, yazuksuz kişi kim ayu ber maña</code><br/>
Senin için bu hastalık günahların kefaretidir, günahsız kim var, bana söyle.
</li>
<li><code>
Kişi iglese barça töklür yazuk, yazuk tökse kutlur kişi ay toña</code><br/>
İnsan .hastalanırsa, onun bütün günahları dökülür, ey kahraman, günah dökülünce, insan kurtulur.
</li>
<li><code>
Kişi barça yazuk kılur az üküş, yazuksuz kişi bu ajunda küsüş</code><br/>
Her insan az-çok günah işler, günahsız insan bu dünyada nâdirdir.
</li>
<li><code>
İgiñ edgü bolğa esen bolğa sen, yazukuñ arığay muyan bulğa sen</code><br/>
Hastalığın iyileşecek ve sen de sıhhate kavuşacaksın, günahın temizlenecek ve sevaba nail olacaksın.
</li>
<li><code>
Nelük tilde körksüz yorıtur sen söz, ölürüñ ne bildiñ ayâ köñli tüz</code><br/>
Niçin böyle fena-fena sözler söylüyorsun, ey temiz kalpli insan, öleceğini neden anladın.
<br/><br/>
<code>
Odgurmış cevabı Öğdülmişke</code><br/>
ODGURMIŞ'IN ÖĞDÜLMİŞ'E CEVABI
</li>
<li><code>
Yanut berdi odğurmış aydı sebeb, ölümüg tüşümde yaruk kıldı rab</code><br/>
Odgurmış cevap verdi : — Sebebi şudur, rabbim rüyamda bana ölümü gösterdi — dedi —
</li>
<li><code>
Tüşedim tüşümdin açıldı maña, ölürüm ukuldı maña ay toña</code><br/>
Rüya gördüm, rüyamda bu bana belli oldu ve öleceğim anlaşıldı, ey kahraman.
</li>
<li><code>
Bayat edgü isiz yorıtsa kazâ, yorıtur anı yatsa tünle uda</code><br/>
Tanrı, iyi veya kötü, kazasını bildirmek isterse, bunu gece yatarken, uykuda bildirir.
<br/><br/>
<code>
Öğdülmiş cevabı Odgurmışka</code><br/>
ÖĞDÜLMİŞ'İN ODGURMIŞ'A CEVABI
</li>
<li><code>
Yanut berdi ögdülmiş aydı bu söz, yeme edgü ermez ayâ köñli tüz</code><br/>
Öğdülmiş cevap verdi : — Ey temiz kalpli insan, bu söz de iyi değildir — dedi —-
</li>
<li><code>
Ölür erse iglep kişi tegme ig, kişi kalmağay erdi yerde tirig</code><br/>
İnsan her hastalıktan Ölse idi, yer yüzünde canlı kimse kalmazdı.
</li>
<li><code>
Tirig yalñuk oğlı igin igler ök, kamuğ ig ölüm birle kesmez bu kök</code><br/>
Hayatta insan-oğlu her vakit hastalanabilir, fakat her hastalık bu kökü ölümle kesmez.
</li>
<li><code>
Tüşer ök kişi tüş udısa yatıp, anı yörgüçiler yörer uz itip</code><br/>
insan yatıp, uyursa, rüya görür, ancak tâbirciler onu iyi bir şekilde yorabilir.
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

    <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
