<!DOCTYPE html>

<html lang="tr-TR">
  <head><script>if (localStorage.getItem('dark') === '1') {document.documentElement.classList.add('dark');}</script><style>.dark body {background: #162029;}.dark .light-only {display: none;}html:not(.dark) .dark-only {display: none;}</style>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link id="theme-style" rel="stylesheet" href="../style.css">
    <link rel="preload" href="../theme.js" as="script" />
    <link href="../../favicon.ico" rel="shortcut icon" type="image/png"/>

    <title>Odgurmış Bu Rüyaya Başka Bir Tâbir Söyler ─ Kutadgu Bilig</title>

</head>
<body><button id="theme-toggle">RENK</button>

<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Odgurmış Bu Rüyaya Başka Bir Tâbir Söyler</h2>
<ol>
<li><code>
Odgurmış Bu Tüşke Adın Yörüg Ayur</code><br/>
Odgurmış Bu Rüyaya Başka Bir Tâbir Söyler
</li>
<li><code>
Yanut berdi odğırmış aydı tüşüm, yörügi bu ermez ay eşim tuşum</code><br/>
Odgurmış cevap verdi ve : — Ey dostum, rüyanın tâbiri böyle değildir — dedi —
</li>
<li><code>
Özüñ körmiş erse bu tüşni yatıp, yörügi ol erdi kim aydıñ etip</code><br/>
Eğer uykuda bu rüyayı sen görmüş olsa idin, bunun tâbiri de senin güzelce yorduğun gibi olurdu.
</li>
<li><code>
Seniñ himmetiñ barça dünyâ-turur, bu dünyâ tilegli bu dünyâ bulur</code><br/>
Senin gayretin hep bu dünya içindir, bu dünyayı isteyen bu dünyayı bulur.
</li>
<li><code>
Meniñ bu özüm kaçtı dünyâ kodup, bu yerde-turur-men kör emgek yüdüp</code><br/>
Ben ise, bu dünyayı bırakıp kaçtım, zahmetlere katlanarak, burada yaşıyorum.
</li>
<li><code>
Tükel yörmediñ tüş yörügin maña, eşitgil bu tüş men yöreyin saña</code><br/>
Sen benim rüyamı tam olarak yormadın, dinle, bu rüyayı ben sana tâbir edeyim.
</li>
<li><code>
Ediz bağnalığ-men şatu kördüküm, tiriglik-turur ay kadaş yördüküm</code><br/>
Gördüğüm basamaklı yüksek merdiveni, ey kardeş, ben hayat olarak yoruyorum.
</li>
<li><code>
Şatunuñ başıña tegi yokladım, yaşımnı tükettim tiriglik yedim</code><br/>
Merdivenin başına kadar yükselmem, yaşımın tükenmesi, hayatımın tamamlanmasıdır.
</li>
<li><code>
Başıña ağıp men ol atçı kelip, maña berdüki suvnı içtim alıp</code><br/>
Merdivenin başına kadar yükseldim ve o atlının gelerek bana verdiği suyu alıp içtim.
</li>
<li><code>
Ol atçı-turur kör atalığlarığ, atasız kılığlı ay kılkı arığ</code><br/>
Evlâtları babasız bırakan bu atlıdır, ey temiz kalpli insan.
</li>
<li><code>
Ol atçı-turur kör itilmişlerig, buzuğlı yorıtımağlı cânlığ tirig</code><br/>
Tanzim edilenleri bozan ve hayattaki canlıları hareketsiz bırakan bu atlıdır.
</li>
<li><code>
Idışlığ suvuğ men tükel içmişim, tiriglikke yördüñ uzattıñ yaşım</code><br/>
Benim kaptaki suyu alıp içmiş olmamı sen hayata yordun ve ömrümü uzattın.
</li>
<li><code>
Tiriglik bolur suv sen aymış teg ök, yarım içse kalsa yarımı ülüg</code><br/>
Su, eğer yarısı içilir ve yarısı bırakılırsa, senin dediğin gibi, hayata delâlet eder.
</li>
<li><code>
Yarım sav içip kodtum erse yarım, yarım kalğay erdi tirigliklerim</code><br/>
Ben de suyun yarısını içip, yansını bırakmış olsa idim, ömürümün yansı kalmış olurdu.
</li>
<li><code>
Idışlığ suvuğ içtim emdi tükel, tükettim tiriglik esen edgü kal</code><br/>
Kaptaki suyun tamamını içtim ve hayatımı tamamladım, sen sağ ve hoşça kal.
</li>
<li><code>
Negü ter eşitgil ukuşluğ bügü, bügüler sözin sözke ul tüp tegü</code><br/>
Akıllı hakîm insan ne der, dinle, hakimlerin sözünü sözlerin temeli ve esâsı olarak kabul etmelidir.
</li>
<li><code>
Idışlığ suvuğ tüşte içse yarım, tükedi tiriglik yarımı birim</code><br/>
Rüyada bir kaptaki suyun yarısı içilirse, hayatın yarısı tükendi ve yarısı borç olarak kaldı;
</li>
<li><code>
Kalı içse suvnı tüketü tükel, tükedi tiriglik kazıldı karım</code><br/>
Eğer suyun tamamı sonuna kadar içilirse, hayat sonuna erdi ve mezar kazıldı demektir.
</li>
<li><code>
Yokaru uçup bu özüm teñdüki, yaşıl kökke örlep teñip siñdüki</code><br/>
Benim yukarı uçup, kaybolmam ve mâvî göğe çıkıp, boşluğa karışmam,
</li>
<li><code>
Süzük cân-turur ol bu keptin çıkıp, yana yandı kelmez yeriñe ağıp</code><br/>
Temiz canın bu kalıbından çıkarak, bir daha yerine dönmemek üzere uçmuş olmasına delâlet eder.
</li>
<li><code>
Bayat tüşte belgürtti emdi maña, ölümke anunğu kerek ay toña</code><br/>
Tanrı bana şimdi bunu rüyada malûm etti, ey kahraman, artık ölüme hazırlanmam lâzımdır.
</li>
<li><code>
Bu tüşnüñ yörügi bu yañlığ-turur, adınsığ yörer sen maña ay unur</code><br/>
Bu rüyanın tâbiri böyle olur, ey kudretli insan, sen bunu bana başka türlü yoruyorsun.
</li>
<li><code>
Sen edgü kılur sen meniñ köñlümi, ölüm utru keldi otı yok emi</code><br/>
Sen benim gönlümü teselli etmek istiyorsun, fakat ölüm karşıma geldi, bunun çâresi ve devası yoktur.
</li>
<li><code>
Baka körgil emdi ay köñli tirig, ölüm kötki kıldı yağız yerlerig</code><br/>
Ey gönülü diri olan insan, dikkat et, ölüm kara toprakları tepeciklere çevirdi.
</li>
<li><code>
Neçe karşı ordu bezeklig sarây, ölüm buzdı barça turu kaldı hây</code><br/>
Hey, ölüm nice konak, köşk ve süslü sarayları darmadağın etti ve ıssız bıraktı.
</li>
<li><code>
Neçe kür küvenür bedük beglerig, ölüm yerke soktı baka kör tirig</code><br/>
Ölüm nice cesur ve kendine güvenir büyük beyleri toprağa soktu, ey yaşayan insan, dikkat et.
</li>
<li><code>
Neçe küç bileklig yumıtmışlarığ, ölüm tuttı saçtı yırattı arığ</code><br/>
Ölüm nice kuvvetli bileklerin topladıklarını alıp, hepsini saçtı ve dağıttı.
</li>
<li><code>
Tañ ermez ölüm tuğsa yalñuk ölür, kamuğ tın tokığlı ölümke törür</code><br/>
Buna şaşmamalı, ölüm doğarsa, insan ölür, bütün nefes alanlar ölmeğe mahkûmdur.
</li>
<li><code>
Tañı bu-turur kör ölügli et öz, ölümüg unıtıp kodur tilde söz</code><br/>
Şaşılacak şey şudur ki, fâni vücûd ölümü unutur ye bunun lâfını bile etmez.
</li>
<li><code>
Usayuk bu yalñuk bilir ölgüsin, özindin kitermez osallık usın</code><br/>
Bu insan gafildir, öleceğini bildiği hâlde, gaflet uykusundan kurtulamaz.
</li>
<li><code>
Ölüm hak-turur kör keçiş yok adın, negü erki hâlim ölümde kedin</code><br/>
Ölüm haktır, ondan kurtulmak imkânı yoktur, ölümden sonra acaba hâlim nice olacak.
</li>
<li><code>
Sakınçım bu ol ay köñüldeş eşim, ölümde kedin teñri itsü işim</code><br/>
Ey gönül arkadaşım, endişem budur, Tanrı ölümden sonraki işlerimi düzene koysun.
</li>
<li><code>
Barın tap kılıp men keçürdüm künüm, erej emgek ertti yarudı tünüm</code><br/>
Ne varsa, ona kanâat ederek, günümü geçirdim, huzur veya zahmet, bunlar geçti, gecem de sonsuz olmadı.
</li>
<li><code>
Elig kısğa tuttum tavar termedim, havâ ârzûlarka köñül bermedim</code><br/>
Elimi kısa tuttum, mal toplamadım, heva ve arzulara gönül vermedim.
</li>
<li><code>
Bu künke sakındım özüm yüklerin, yinitmek tiledim yazukum barın</code><br/>
Bu günümü düşünerek üzerimdeki bütün yükleri ve günahlarımı hafifletmek istedim.
</li>
<li><code>
Negü ter eşitgil bilig bergüçi, bağırsak bu öt sav erig bergüçi</code><br/>
Bilgi öğreten, nasihat ve öğüt veren merhametli insan ne der, dinle.
</li>
<li><code>
Usanma katığlan yüküñni yinit, yoluñ kılda yinçge özüñni könit</code><br/>
Gafil olma, gayret et, yükünü hafiflet, yolun kıldan incedir, doğru yürü.
</li>
<li><code>
Bu kün yatma emge işiñni itin, keçer emgekiñ sen köçerde unıt</code><br/>
Bugün yatma, zahmet çek, işini tanzim et, bu geçici zahmetlerini sen göçerken unut.
</li>
<li><code>
Yana aydı ay çın bağırsak kadaş, barır-men udu sen kelir sen adaş</code><br/>
Yine dedi, — Ey gerçekten bana bağlı kardeşim, ben gidiyorum, benim arkamdan sen de geleceksin.
</li>
<li><code>
Saña kaç ağız söz özüm sözleyin, unıtma anı sen meniñde kedin</code><br/>
Sana bir kaç söz söyleyeyim, sen bunları benden sonra da unutma.
</li>
<li><code>
Tirigde bağırsak özüm bolsunı, özümde kedin bu sözüm kalsunı</code><br/>
Henüz hayatta iken, sana bir iyliğim dokunsun, ben gittikten sonra bu söz de benden kalsın.
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

    <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
