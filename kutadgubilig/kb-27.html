<!DOCTYPE html>

<html lang="tr-TR">
  <head><style>body {visibility: hidden;opacity: 0;}</style>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link id="theme-style" rel="stylesheet" href="../style.css">
    <link rel="preload" href="../theme.js" as="script" />
    <link href="../../favicon.ico" rel="shortcut icon" type="image/png"/>

    <title>Oğdülmiş Hükümdara Aklın Tarifini Söyler ─ Kutadgu Bilig</title>

</head>
<body><noscript><style>body {visibility: visible;opacity: 1;}</style></noscript><button id="theme-toggle">RENK</button>

<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Oğdülmiş Hükümdara Aklın Tarifini Söyler</h2>
<ol>
<li><code>
Öğdülmiş İligke Ukuş Sûretin Ayur</code><br/>
Oğdülmiş Hükümdara Aklın Tarifini Söyler
</li>
<li><code>
Yanut berdi ögdülmiş aydı ukuş, kılınçı köni kör küvençi üküş</code><br/>
Ögdilmiş cevap verdi ve : — Aklın hareketi doğru ve itibarı büyüktür — dedi —
</li>
<li><code>
Yüzi körki körklü ne yaşı kiçig, kamuğ edgülükke anıñdın keçig</code><br/>
Yüzü, şekli güzel ve dâima genç ve dinçtir, her türlü iyiliğe geçit veren odur.
</li>
<li><code>
Örüg hem silig ol ne kılkı amul, kamuğ teprenürke bağırsak köñül</code><br/>
Halîm, selîm ve sakin tabiatlıdır, o bütün canlılar için şefkat dolu bir gönüldür.
</li>
<li><code>
Kayuka elig ursa itlü barır, kayuka sözi tegse yetlü barır</code><br/>
Nereye eli dokunursa, orası düzelir, sözü nereye erişirse, orası o söze uyar.
</li>
<li><code>
İsig yüzlüg ol kör kamuğka sevüg, kişilerke andın asığlar ülüg</code><br/>
Sıcak yüzlü, her kes için sevimlidir, insanlar ondan fayda görürler.
</li>
<li><code>
Yiti közlüg ol kör bakışı yırak, kayu işke tegse bekitür adak</code><br/>
Keskin gözlü ve uzak görüşlüdür, hangi işe el uzatırsa, ayağını sağlam basar.
</li>
<li><code>
Neçe bulğanuk işke tegse süzer, neçe ters tügün erse baksa yazar</code><br/>
El sürdüğü iş ne kadar bulanık olursa-olsun, süzülmüş, sâf bir hâle gelir, ne kadar ters düğüm varsa, bir bakışla onu çözer.
</li>
<li><code>
Bakar soldın oñdın hem öñdün kedin, kamuğ iş yarağın bilir hem üdin</code><br/>
İşlere sağdan, soldan, önden, arkadan, her cephesinden bakar, hall çâresini ve zamanını bilir.
</li>
<li><code>
Kaçığlığ yeter ol uçuğlığ tutar, sınukuğ sapar ol buzukuğ iter</code><br/>
Kaçana yetişir, uçanı yakalar, kırığı sarar ve bozuğu düzeltir.
</li>
<li><code>
Ukuşsuz ökündi ayur ay ukuş, seniñsiz muñadur-men artuk üküş</code><br/>
Akılsız hayıflandı ve dedi:— Ey akıl, sensiz ben çok bunalıyorum.
</li>
<li><code>
Maña tegmedi bir seniñdin ülüg, seniñsiz kişi köñli boldı ölüg</code><br/>
Bana senden bir parça nasip olmadı, sensiz insanın gönülü ölü sayılır.
</li>
<li><code>
Yula ol ukuş kör karağuka köz, ölüg tenke cân ol ağın tilke söz</code><br/>
Akıl bir meş'aledir, kör için gözdür, ölü vücût için can, dilsiz için sözdür.
</li>
<li><code>
Ukuşluğ ukuşka ayur ay işim, ne edgü işim sen itigli işim</code><br/>
Akıllı akıla der:— Ey arkadaşım, sen benim işlerimi düzelten ne iyi bir arkadaşsın.
</li>
<li><code>
Kılınç oñ tutar hiç solı yok ukuş, bütün çın-turur hiç alı yok ukuş</code><br/>
Akıl dâima sağdan hareket eder, onun hiç solu yoktur, o doğru ve dürüsttür, hiç bir hilesi yoktur.
</li>
<li><code>
Ukuş kimde bolsa bu ol belgüsi, bu belgü bile ol ukuş bilgüsi</code><br/>
Akıl kimde ise, belirtileri şöyle olur ve akıl bu belirtilerden anlaşılır.
</li>
<li><code>
Ukuşnuñ eñ aşnu kılıkı oñay, könilik bile ol yorıkı yıl ay</code><br/>
Her şeyden önce aklın tavır ve hareketi mâkuldür, aylar ve yıllar geçse dahi, gidişi aynı doğru yoldan taşmaz.
</li>
<li><code>
Ukuşluğ köni hem silig til sözi, bütünlük bile boldı kılkı tözi</code><br/>
Akıllı doğrudur, dili ve sözü yumuşaktır, hareketinin esâsı doğruluk üzerine kurulmuştur.
</li>
<li><code>
Örüg ol amul ked serimlig sabûr, körüp işni yetrü ol akru tegür</code><br/>
O halım, sakin, çok mütehammil ve sabırlıdır, işe dikkatle bakar ve sükûn ile ele alır.
</li>
<li><code>
Kılınçı karı körse yaşı yegit, añar muñluğ ârzûn öge ya tegit</code><br/>
Tavır ve hareketi ihtiyarlara benzer, fakat dikkat edilirse, yaşı gençtir, ister hükümdarın has müşaviri, ister en âdî bir köle olsun, onu iştiyakla ararlar.
</li>
<li><code>
Muñar meñzer emdi bu sözni okı, uka tursa mani açılğay takı</code><br/>
Şimdi buna benzer şu sözü oku, nufûz edersen, mânası da aydınlanır.
</li>
<li><code>
Kılınçı karı oğlan özlüg ukuş, ukuş kayda bolsa añar bar yapuş</code><br/>
Akim hareketi ihtiyardır, fakat kendisi gençtir, akıl nerede ise, ona git, yapış.
</li>
<li><code>
Kiçigi seviglig karısı amul, özi tüzün alçak kör asğı üküş</code><br/>
Küçüklüğü sevimli, ihtiyarlığı sakin, kendisi halîm, alçak gönüllü ve çok faydalıdır.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
Bu sözler eşitti sevindi ilig, ayur ay odunmış sözi ög bilig</code><br/>
Hükümdar bu sözleri işitti, sevindi ve şöyle dedi: — Ey sözü akıl ve bilgiden ibaret olan, uyanık adam.
</li>
<li><code>
Bayat berdi barça tükel edgülük, bayattın atâ sen maña belgülüg</code><br/>
Tanrı bana her nimeti eksiksiz ihsan etti, şüphesiz, sen de bana Tanrının bir ihsanısın.
</li>
<li><code>
Bu emgek yük ol bir ağır yüdgüke, anı yüdse ötrü tegir edgüke</code><br/>
Bu zahmet, yüklenmesi güç olan bir yüktür, fakat insan bunu yüklenmekle iyiliğe erişebilir.
</li>
<li><code>
Kim edgü tilese ağır yük yüder, ağır yük yüdügli tilekin küder</code><br/>
Kim iyilik dilerse, ağır yük yüklenir, ağır yük yüklenen dileğine ulaşmak ister.
</li>
<li><code>
Yükümni yüder sen tilek iş yorır, meni tındurur sen saña yük tegir</code><br/>
Yükümü yükleniyorsun, dilek ve iş oluyor, beni rahat ettiriyorsun, fakat sana zahmet oluyor.
</li>
<li><code>
Bayat bersü tevfik maña emdi küç, hakıñnı öteyin yanut birke üç</code><br/>
Tanrı bana şimdi tevfik ve kudret versin, senin hakkını bire karşı üç olarak ödeyeyim.
</li>
<li><code>
Bilir-men bu yañlığ tapuğ kıldukuñ, bağırsaklık ol bu meni koldukuñ</code><br/>
Senin nasıl hizmet ettiğini biliyorum, beni düşünmen, senin bana candan bağlılığından ileri geliyor.
</li>
<li><code>
Bağırsak tapuğçı tükel ol bolur, öz asğın kodup kör beg asğın kolur</code><br/>
Sâdık ve tam hizmetkâr kendi nefsini değil, beyin menfaatini gözetendir.
</li>
<li><code>
Negü ter eşit bu tapuğçı tili, begin inçke tegrür tapuğsak kulı</code><br/>
Hizmetkârın dili ne der, dinle, severek hizmet eden kul beyini huzura kavuşturur.
</li>
<li><code>
Meñilig bolur beg tükel kut başı, bağırsak kulı bolsa kılsa işi</code><br/>
Kulu candan bağlı olur ve işini yaparsa, bey memnun olur ve tam bir saadete kavuşur.
</li>
<li><code>
Tapuğçı bile beg kötürdi egin, tilek teg tapuğ kılsa tındrur begin</code><br/>
Bey hizmetkârı sayesinde göğüsünü kabartır, o arzu edildiği şekilde hizmet ederse, beyini rahat ettirir.
</li>
<li><code>
Baş ağrığ yük emgek kötürse kulı, begiñge aça berse ârzû yolı</code><br/>
Kul sıkıntı, yük ve zahmetleri ortadan kaldırmalı, beyine arzu ettiği yolları açmalıdır.
</li>
<li><code>
Kayu beg bulur erse mundağ kuluğ, bayattın atâ ol arığar ked uluğ</code><br/>
Hangi bey böyle bir kulu bulursa, bu ona Tanrının büyük bir ihsanıdır.
</li>
<li><code>
Ajun begleri öldi bizde oza, üküşreki bardı bu ârzû öze</code><br/>
Bizden önce ölen dünya hâkimlerinden büyük bir kısmı da bunun hasreti ile ölüp gitmiştir.
</li>
<li><code>
Ajun bodnı tındı avınçın kutun, iligke duâ kıldı bodnı bütün</code><br/>
Dünya halkı huzur ve saadet içinde rahata kavuştu, bütün halk hükümdara duâ etti.
</li>
<li><code>
Adın el kişisi eşitti munı, yüzin körgüke ârzûladı anı</code><br/>
Başka memleketlerin halkı da bunu işitti ve onun yüzünü görmeği arzu etti.
</li>
<li><code>
Keçürdi yıl ay kün bu ârzû öze, ilin itti edgü törüsin tüze</code><br/>
Böylece aylar ve yıllar geçti, hükümdar iyi kanunlar vaz'ederek memleketini idare etti.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E SUÂLİ
</li>
<li><code>
İlig bir kün ündedi ögdülmişig, ayur aytayın söz sen ay bilmişig</code><br/>
Hükümdar bir gün Öğdülmiş'i yanına çağırdı ve : — Sana bir şey soracağım, bu hususta bildiğini söyle — dedi —
</li>
<li><code>
Et öz yeti endâmka baksa kör er, tatığ buldı barça öz ülgin terer</code><br/>
İnsan kendi vücûduna, yedi endama bakarsa, bunlarda zevk bulur, bunların her biri kendi kısmetini toplar.
</li>
<li><code>
Köñül tatğı ne ol bu köz tatğı ne, bu iki tatığdın özüm ülgi ne</code><br/>
Gönül zevki nedir, göz zevki ne, bu iki zevkten benim kısmetim nedir?
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı tatığ, köñül ârzû kolsa bekürtse katığ</code><br/>
Öğdülmiş cevap verdi ve:— Gönlün arzu ettiği ve kuvvetle özlediği şey zevktir — dedi —
</li>
<li><code>
Sevitmiş yüzin körse közke tatığ, köñül ârzûsın bulsa özke tatlğ</code><br/>
Göz için, sevdiği yüzü görmek zevktir, gönül için arzusuna kavuşmak zevktir.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E SUÂLİ
</li>
<li><code>
Yana aydı ilig ay ögdülmiş ay, seviglig nişânı negü ermiş ay</code><br/>
Hükümdar tekrar sordu : — Ey Öğdülmiş, söyle, sevgilinin nişanesi nedir?
</li>
<li><code>
Sever-men teyü barça davi kılur, bu davika mani negü teg bolur</code><br/>
Her kes sevdiğini iddia eder, bu iddianın mânası nedir?
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı bolur, sevüg yüzke baksa severin bilür</code><br/>
Öğdülmiş cevap verdi ve : — Baş-üstüne, insan sevgilinin yüzüne bakınca, sevdiğini anlar — dedi —
</li>
<li><code>
Kamuğ neñke örtüg bolur baksa köz, köñülke yok örtüg munı bilgü öz</code><br/>
Göz için, bakarken, her şey örtülü olabilir, fakat gönül için örtü yoktur, bunu bilmelisin.
</li>
<li><code>
Sever sevmezin öz bileyin tese, köñülke baka körgü bilgey basa</code><br/>
Sevip-sevmediğini anlamak isterse, insan gönüle bakmalı, bu gönülden anlaşılır.
</li>
<li><code>
Sevügler yüzinde bolur belgü neñ, közin közke tikse anı bilgü teñ</code><br/>
Sevgililerin yüzünde bunu belirten bir alâmet bulunur, göz-göze gelince, onlar birbirlerini anlarlar.
</li>
<li><code>
Muñar meñzetü aydı şâir sözi, ukup tırlayu al kişi erbüzi</code><br/>
Şâir buna benzer bir söz söylemiştir, dinleyip, anlamağa çalış, ey insanların karpuzu.
</li>
<li><code>
Sevigli kişiniñ yüzi belgülüg, tili açsa mani sözi belgülüg</code><br/>
Seven insan yüzünden bellidir, ağzını açsa, sözünün mânasında sevgi kendisini gösterir.
</li>
<li><code>
Sever sevmezin öz bileyin tese, saña tetrü baksa közi belgülüg</code><br/>
Birinin sevip-sevmediğini bilmek istersen, gözüne dikkat et, sana doğru bakınca, gözünden belli olur.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E SUÂLİ
</li>
<li><code>
İlig aydı uktum eşittim bu söz, takı bir sözüm bar anı aysu öz</code><br/>
Hükümdar tekrar dedi : — Bu sözü dinledim, anladım, daha bir sözüm var, onu da bana söyle.
</li>
<li><code>
Kereklig söz aytur-men emdi saña, idi ked bakıp sözleyü ber maña</code><br/>
Şimdi sana çok mühim bir şey soracağım, bana iyice düşünerek, cevap ver.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş ilig kutı, bilig birle begler bedütti atı</code><br/>
Öğdülmiş cevap verdi:— Ey devletli hükümdar, beyler adlarını bilgi ile yükseltmişlerdir.
</li>
<li><code>
Bilig ordusı ol bu begler özi, biligsiz bolur kul nerek kul sözi</code><br/>
Beylerin kendileri bilgi sarayıdır, kul bilgisiz olur, kul sözünün ne kıymeti var.
</li>
<li><code>
Ayıtmak oñay boldı tersi cevâb, cevâbka ilig bilgi bolğay savâb</code><br/>
Sormak kolay, fakat cevabı güçtür, vereceğim cevap esasen hükümdarın bilgisi dahilindedir
</li>
<li><code>
Oñayın ilig tuttı tersi maña, kemişmegil emdi ay ersig toña</code><br/>
Kolayını hükümdar aldı, ey yiğit kahraman, güç olanı şimdi bana bırakma.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı aytığlı muñluğ bolur, özi bilmedükin anıñdın kolur</code><br/>
Hükümdar: — Soran muhtacdır, kendisi bilmediği için, bunu karşısındakine sorar — dedi —
</li>
<li><code>
Kalı mundağ erse seviñü kerek, ayıtmış sözümni sen ayğu kerek</code><br/>
Bu böyle olunca, senin buna sevinmen ve sorduğum söze cevap vermen gerekir.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi aydı ay edgü törü, eşitmek ked ol sözlemekte körü</code><br/>
Öğdülmiş cevap verdi ve:—Ey iyi nizam sahibi, dinlemek söylemekten daha iyidir — dedi —
</li>
<li><code>
Sözüg sözlegüçi bu cân yavrıtur, eşitgüçi avnur et öz semritür</code><br/>
Söz söyleyen canını üzer, dinleyen ise, rahat eder ve vücûdunu semirtir.
</li>
<li><code>
Negü ter eşitgil sınamış bügü, sözüg sözlemegü eşitgü ögü</code><br/>
Tecrübesi olan hakîm ne der, dinle, çok söz söylememeli, daha çok dinlemeli ve düşünmelidir.
</li>
<li><code>
Eşitmek bile boldı bilge kişi, bu söz sözlemektin barır er başı</code><br/>
insan dinlemekle âlim olur : çok söz söylemekten insanın başı gider.
</li>
<li><code>
Eşitse bolur ol kulakka tatığ, telim sözlemiş sözde bolmaz asığ</code><br/>
Dinlemek kulak için bir zevktir, çok söz söylemekte fayda yoktur.
</li>
<li><code>
Sözüg sözlemese sav altun sanı, bakır boldı tildin çıkarsa anı</code><br/>
Söylenmeyen söz som altın sayılır, ağızdan çıkınca, bakır olur.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı emdi köni sözlediñ, sen emdi öziñke kutun kur badıñ</code><br/>
Hükümdar şöyle dedi : — Şimdi doğru söyledin, sen kendine saadet kuşağını bağladın.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ İN HÜKÜMDARA CEVABI
</li>
<li><code>
Yanut berdi ögdülmiş ilig kutı, özüm yegledüki bu kulluk atı</code><br/>
Öğdülmiş cevap verdi:—Ey devletli hükümdar, ben kul olmağı tercih ettim — dedi —
</li>
<li><code>
Kulı cân sızurğu avınsa begi, kalı yetlür erse bu kulnuñ ögi</code><br/>
Eğer aklı eriyorsa, beyinin rahat etmesi için, kul kendi canını eritmelidir.
</li>
<li><code>
Eşitsü ayayın özüm bilmişin, ilig me keçürsün hatâ bolmışın</code><br/>
Ben kendi bildiğimi söylerim, hükümdar dinlesin ve yanlış bulduklarını affetsin.
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>

    <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
