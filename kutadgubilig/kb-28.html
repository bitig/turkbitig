<!DOCTYPE html>

<html>
  <head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../base.css"/>
    <link rel="stylesheet" href="../light.css"/>
    <link href="../../favicon.ico" rel="shortcut icon" type="image/png"/>

    <title>Beyliğe Lâyık Bir Beyin Nasıl Olması Gerektiğini Söyler</title>

  </head>
<body>

<div class="header"><div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div></div>

<div class="sitenav">

<div class="tabs">
  <a href="../menu.html">&nbsp;&#9776;&nbsp;</a>
<a class="parent" href="./">Kutadgu Bilig</a>
</div>

</div>

<div class="content">

<h2>Beyliğe Lâyık Bir Beyin Nasıl Olması Gerektiğini Söyler</h2>
<ol>
<li><code>
Beglikke Sezâ Bolğu Teg Beg Negü Teg Kerekin Ayur</code><br/>
Beyliğe Lâyık Bir Beyin Nasıl Olması Gerektiğini Söyler
</li>
<li><code>
İlig aydı emdi ayıtğu sözüm, bu erdi munu emdi aytur özüm</code><br/>
Hükümdar bunun üzerine şöyle dedi : — Sormak istediğim şey işte şudur.
</li>
<li><code>
Törütti apa oğlanın bir bayat, uığ bar kiçig bar isiz edgü at</code><br/>
Bir olan Tanrı insan-oğlunu yarattı, bunlar arasında büyük var, küçük var, kötü ve iyi adlı olanları var.
</li>
<li><code>
Biliglig biligsiz çığay bar ya bay, ukuşluğ ukuşsuz otun bar ked ay</code><br/>
Bilgili, bilgisiz, fakir ve zengin var, akıllı, akılsız ve küstah var. İyi söyle,
</li>
<li><code>
Negü teg kerek beg munı başlasa, çavı barsa atı işin işlese</code><br/>
Beyin nasıl olması gerek ki, o bunların başına geçsin, işini görsün, nâm ve şöhreti dünyaya yayılsın.
</li>
<li><code>
İtilse eli hem bayusa bodun, atı edgü bolsa ol erter üdün</code><br/>
Memleketi düzene girsin, halk zenginleşsin, göçtüğü zamanda, iyi nâm bıraksın.
</li>
<li><code>
Hazine o urunsa kümüş hem ağı, yağı boynı yençse kiterse çoğı</code><br/>
Gümüş ve sırmalar ile hazinesi dolsun, düşman boyun eğsin ve kargaşalık ortadan kalksın.
</li>
<li><code>
Yumıtsa er at bolsa küçlüg elig, yorıtsa törü tüz yetürse bilig</code><br/>
Asker toplansın, kudretli bir ele sahip olsun, yeter bilgi ile memleketi idare etsin.
</li>
<li><code>
Çavıksa ajunda yadılsa atı, bedüse küniñe kötürse kutı</code><br/>
Şöhret kazansın, adı dünyaya yayılsın, günden-güne yükselsin ve saadeti artsın.
</li>
<li><code>
Erejin avınsa yese el uzun, bütün cân üzülse yese ol ajun</code><br/>
Huzur içinde ömür sürsün, uzun zaman hükümran olsun, bütün canlar feda olsun, tek o yaşasın.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı ilig, idi ters ayıttı maña bu bilig</code><br/>
Öğdülmiş cevap verdi ve : — Hükümdar bana çok zor bir şey sordu — dedi —
</li>
<li><code>
Bu beglik işin barça begler bilir, törü öñdı kılk yañ olardın kelir</code><br/>
Bu beylik işini hep beyler bilir, kanun ve nizam, örf ve âdet onlardan gelir.
</li>
<li><code>
Anasında tuğsa tuğar beglikin, körü ögrenür iş bilür yeglikin</code><br/>
Bey doğarken, beylikle doğar, görerek öğrenir ve böylece işlerin hangisinin daha iyi olduğunu bilir.
</li>
<li><code>
Bayat kimke berse bu beglik işi, berür ög köñül kör ol işke tuşı</code><br/>
Tanrı kime bu beylik işini verirse, ona işi ile mütenâsip akıl ve gönül de verir.
</li>
<li><code>
Kimi beg törütmek tilese bayat, berür aşnu kılk yañ ukuş yüg kanat</code><br/>
Tanrı kimi bey olarak yaratmak isterse, ona önce münâsip tavır ve hareket ile akıl ve kol kanat verir.
</li>
<li><code>
Bu beglik işi boldı begler işi, bu begler işin bildi beglik kişi</code><br/>
Bu beylik işi beylerin işidir, beylerin işini bey olan kimse bilir.
</li>
<li><code>
Bu işni ilig mende yegrek bilür, atası beg erdi özi beg-turur</code><br/>
Bu işi hükümdar benden daha iyi bilir, babası bey idi, kendisi de beydir.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı uktum bu söz barça çın, köni sözlediñ söz yıpar burdı kin</code><br/>
Hükümdar dedi : — Anladım, bunların hepsi doğrudur, bu sözü doğru söyledin, sözün misk gibi koktu.
</li>
<li><code>
Bu iş kılğuçı kılur öz işi, mün erdem biligli körügli kişi</code><br/>
İşi yapan adam kendi vazifesini yapar, bunun kusur veya fazilet olduğunu gören insan takdir eder.
</li>
<li><code>
Men iş kılğuçı-men sen iş körgüçi, işig körgüçidin bilür kılğuçı</code><br/>
Ben iş yapan insanım, sen ise, onu gören insansın, yapan adam işinin nasıl olduğunu görenden öğrenir.
</li>
<li><code>
Bayat berdi emdi saña ög köñül, ukuş hem bilig birle bolduñ amul</code><br/>
Şimdi Tanrı sana akıl ve gönül verdi, akıl ve bilgi sayesinde sen işleri sükûnetle ele alıyorsun.
</li>
<li><code>
Maña ok tapındıñ kiçigde berü, körü ögrenü bildiñ edgü törü</code><br/>
Küçüklüğünden beri hep benim hizmetimde bulundun, görüp öğrenerek, iyi kanunlar elde ettin.
</li>
<li><code>
Kamuğ işni uktuñ ma bildiñ özün, maña ma bağırsak sen kılkın sözün</code><br/>
Bütün işleri artık sen anladın ve kavradın, bana da işin ve sözlerinle candan bağlısın.
</li>
<li><code>
Bağırsakka aytur kişi öz sözin, bağırsak yuluğlar kişike özin</code><br/>
insan işini kendisine candan bağlı olana danışır, sâdık insan kendisini başkası için feda eder.
</li>
<li><code>
Bağırsak üçün sen büter-men saña, bağırsaklıkın ay bu sözler maña</code><br/>
Bana içten bağlı olduğun için, sana inanıyorum, sözlerime samimiyetle cevap ver.
</li>
<li><code>
Negü ter eşitgil bağırsak kişi, bağırsaklık ol kör kişilik başı</code><br/>
Dinle, şefkatli insan ne der, insanl-ığın başı merhamettir.
</li>
<li><code>
Bağırsaknı ögdi ukuşluğ üküş, bağırsak kişiler kişike küsüş</code><br/>
Merhametli insanı akıllı çok öğdü, merhametli kimse insan için azizdir.
</li>
<li><code>
Bağırsaknı bulsa bağırka urun, maña mundağ aydı bilig hem ukuş</code><br/>
Merhametli birini bulursan, bağrına bas, bilgi ve akıl bana böyle dedi.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı ilig, esen inç tirilgil ay üsteñ elig</code><br/>
Öğdülmiş cevap verdi ve: — Ey hükümdar, ey üstün el, sağ ol ve huzur içinde yaşa — dedi —
</li>
<li><code>
Bu beglikke aşnu tüp aslı kerek, atım alp katığ kurç yana toñ yürek</code><br/>
Beylik için insanın ilk önce asîl soydan gelmesi gerektir, bey cesur, kahraman, kuvvetli ve pek yürekli olmalıdır.
</li>
<li><code>
Atası beg erse oğul tuğdı beg, oğul tuğsa beg hem ataları teg</code><br/>
Babası bey ise, oğul bey doğar, o da babaları gibi, bey olur.
</li>
<li><code>
Ukuşluğ kerek hem biliglig kerek, akılık kerek hem siliglik kerek</code><br/>
Bey bilgili ve akıllı olmalıdır, cömert ve yumuşak huylu olmak da lâzımdır.
</li>
<li><code>
Bilig birle begler bodun başladı, ukuş birle el kün işin işledi</code><br/>
Beyler bilgi ile halka baş oldular ve akıl ile memleket ve halkın işini gördüler.
</li>
<li><code>
Beg atı bilig birle bağlığ-turur, bilig lâmı kitse beg atı kalur</code><br/>
Bey adı bilig kelimesi ile ilgilidir, bilig'in lamı giderse, beg adı kalır.
</li>
<li><code>
Ked öglüg kerek hem biligli ukuş, biliglig kişiniñ yağısı üküş</code><br/>
Bey çok akıllı olmalı ve aklın kıymetini bilmelidir, bilgili insanın düşmanı çok olur.
</li>
<li><code>
Negü ter eşitgil bilig bilmiş er, başında keçürmiş üküş yilmiş er</code><br/>
Bilgiyi takdir eden, görmüş-geçirmiş ve çok gezmiş insan ne der, dinle.
</li>
<li><code>
Biliglig kerek beg ukuşluğ oduğ, añar tegmese bir müfâcâ yoduğ</code><br/>
Ansızın bir iftiraya uğramaması için, beyin bilgili, akıllı ve uyanık olması lâzımdır,
</li>
<li><code>
Kılınç edgü erdem kerek miñ tümen, atı edgü bolsa tutunsa boduğ</code><br/>
Adının iyiye çıkması ve boyanın tutması için, iyi tavır ve hareket ile binlerce fazilet lâzımdır.
</li>
<li><code>
Apa oğlanı barça açlı bedük, bilig birle boldı kör ödrüm ked ök</code><br/>
Bütün insan-oğullarının menşei büyüktür, seçkinler ise, bilgi ile temayüz etmiştir.
</li>
<li><code>
Uruğ edgü bolsa er edgü tuğar, er edgü bolup ötrü törke ağar</code><br/>
Uyruğu iyi ise, insan iyi olarak doğar ve iyi olduğu için baş-köşeye geçer.
</li>
<li><code>
Iduk ol bu beglik arığlık tiler, arığlık bile ilde saklık tiler</code><br/>
Bu beylik mukaddestir, temizlik ister, halkın da temiz ve uyanık olması lâzımdır.
</li>
<li><code>
Bodunka talusı kerek alp atım, bedük işke ötrü bu bolsa titim</code><br/>
Halk için beyin cesur ve kahraman olması iyidir, büyük işleri ancak bu meziyetler ile karşılamak mümkündür.
</li>
<li><code>
Negü ter eşitgil ötüken begi, sınap sözlemiş sözni yetrüp ögi</code><br/>
Tecrübeli, sözünü düşünerek söylemiş olan Ötüken beyi ne der, dinle.
</li>
<li><code>
Bodunka begi artuk üdrüm kerek, köñül til köni kılkı ködrüm kerek</code><br/>
Halk için beyin çok seçkin olması lâzımdır, özü, sözü doğru ve tabiatı güzide olmalıdır.
</li>
<li><code>
Biliglig ukuşluğ bodunka talu, akı hem közi tok ne köñli tolu</code><br/>
Bilgili, akıllı, halka muamelesi iyi, cömert, gözü tok ve gönülü zengin olmalıdır.
</li>
<li><code>
Kamuğ edgüke bolsa elgi uzun, uvutluğ silig hem kılınçı tüzün</code><br/>
Her türlü iyiliğe el uzatmalı, haya sahibi, yumuşak huylu ve asil tabiatlı olmalıdır.
</li>
<li><code>
Sezâ beg bolur bu bodunka uluğ, munıñdın kelir ötrü edgü uruğ</code><br/>
Böyle bir bey halka lâyık, büyük bir bey olur ve bu beyden de iyi bir hanedan yetişir.
</li>
<li><code>
Bilig birle başlar kişi iş başın, ukuş birle uksa oñarur işin</code><br/>
insan her işe başlarken, bilgi ile başlar ve akıl ile sona erdirir.
</li>
<li><code>
Bodunuğ bilig birle bastı begi, bilig bolmasa işke yakmaz ögi</code><br/>
Bey halkı bilgi ile elinde tutar, bilgisi olmazsa, aklı işe yaramaz.
</li>
<li><code>
Yañılsa bu begler ay ilig kutı, anıñ begligi igler itgü otı</code><br/>
Beyler işlerinde yanılırlarsa, ey devletli hükümdar, onların beyliği hastalanmış demektir, tedavi etmelidir.
</li>
<li><code>
Bu beglik igiñe otı ög bilig, ukuş birle emle ay kılkı silig</code><br/>
Beylik hastalığının ilâcı akıl ve bilgidir, ey yumuşak huylu, onu akıl ile tedavi et.
</li>
<li><code>
Biliglig ukuşluğ kerek beg tetig, anın kılsa ötrü igiñe itig</code><br/>
Bey bilgili, akıllı ve zeki olmalıdır, beyliğin hastalığına ancak bunlar ile bir çâre bulunabilir.
</li>
<li><code>
Biliglig ukuşluğ bügü ilçi beg, ikigün ajunda bolur ornı yeg</code><br/>
Bilgili, akıllı ve hakîm hükümdarın her iki dünyada da makamı yüksek olur.
</li>
<li><code>
İkigün ajunuğ buluğlı kişi, idi kutluğ ol bu tükel kut başı</code><br/>
Her iki dünyayı bulan insan çok mes'ûd olur ve bütün saadetlerin başında bulunur.
</li>
<li><code>
Muñar meñzetü aydı şâir bu söz, körü barsa mani biligsizke köz</code><br/>
Şâir şu sözü buna benzeterek söylemiştir, dikkat edersen, mânası bilgisiz için gözdür.
</li>
<li><code>
Meñilig kayu ol maña ay yora, kişi kutluğı kim kişiler ara</code><br/>
Saadet nedir, bana tarif et, insanlar arasında mes'ûd olan kimdir.
</li>
<li><code>
Yese berse dünyâ tirilse kutun, takı bir ajunda bu buldı töre</code><br/>
Kendisi yaşar, başkalarını da yaşatır ve ömrünü saadet içinde geçirirse, böyle bir insan âhirette de baş-köşeyi bulur.
</li>
<li><code>
Kılınçı oñay bolsa kılkı köni, sevinçin keçer kör uş ol beg küni</code><br/>
Tabiatı iyi ve hareketi doğru ise, bak, o beyin hayatı sevinç içinde geçer.
</li>
<li><code>
Bayat kimke berse bu edgü kılık, bu edgü kılık birle edgü yorık</code><br/>
Tanrı kime bu iyi tabiatı ve bu iyi tabiat ile birlikte iyi gidişi kısmet ederse,
</li>
<li><code>
Anıñ boldı dünyâ tü nimet bile, tilese özüñ ye tilese üle</code><br/>
Bu dünya, her türlü nimeti ile birlikte, onun olur, isterse, kendisi kullansın, isterse, başkalarına dağıtsın.
</li>
<li><code>
Bayat berse fazlı kulıña kutun, bolur kılkı edgü kılınçı bütün</code><br/>
Tanrı kuluna saadet ile fazileti nasîp ederse, onun tabiatı iyi ve hareketi mükemmel olur.
</li>
<li><code>
Kılınç edgü erdem kerek miñ tümen, anın tutsa el kend kötürse tuman</code><br/>
II ve şehirleri idare, sulh ve sükûneti te'min etmek için, hükümdarın iyi tabiat ve binlerce fazilet sahibi olması lâzımdır.
</li>
<li><code>
Ne edgü-turur bu kılınç edgüsi, kılınç edgü erke yegü kedgüsi</code><br/>
Bu iyi tabiat ne güzel şeydir, tabiatı iyi olan insanın hayatı da güzeldir.
</li>
<li><code>
Bayat kimke berse kılınç arkukı, anı emgetür bu zamane okı</code><br/>
Tanrı kime kötü bir tabiat vermiş ise, bu felek oku ona eziyet çektirir.
</li>
<li><code>
Kayu begde bolsa bu arkuk kılınç, işi barça tetrü sevinçi sakınç</code><br/>
Hangi bey kötü bir tabiata sahip olursa, her işi ters gider, sevinç yüzü görmez, dâima keder içinde yaşar.
</li>
<li><code>
Sakınuk kerek beg ne kılkı arığ, arığlık tiler tutçı urğı arığ</code><br/>
Bey takva sahibi ve temiz olmalıdır, aslı temiz olan dâima temizlik ister.
</li>
<li><code>
Sakınuk kişi köñli korklık bolur, köñül korksa begler işig tüz kılur</code><br/>
Takva sahibi, hataya düşmemek için, dâima titiz davranır, böyle titiz hareket eden beyler doğru iş görürler.
</li>
<li><code>
Kalı bolmasa beg sakınuk süzük, arığsız bolur barça kılkı üzük</code><br/>
Eğer bey takva sahibi ve temiz kalpli olmazsa, hiç bir vakit temiz ve isabetli hareket edemez.
</li>
<li><code>
Örüglük amulluk bolur begke körk, bu beglik işiñe bu ol bağu örk</code><br/>
Sabır ve sükûnet bey için bir ziynettir, bunlar beyliğin başta gelen meziyetleridir.
</li>
<li><code>
Ked ögüg kerek beg oñarsa işin, bilip başlasa ötrü işler başın</code><br/>
J$e bilerek başlamak ve başarı ile tamamlamak için, beyin çok akıllı olması gerektir.
</li>
<li><code>
Bu öglüg kişiler oñarur işig, yırak tutğu işte bu ögsüz kişig</code><br/>
îşi akıllı insanlar başarırlar, akılsız kimseleri işten uzak tutmalıdır.
</li>
<li><code>
Köñül bolmasa er közi asğı yok, ögi bolmasa er köñül osğı yok</code><br/>
Gönül olmazsa, insan gözünün faydası yoktur, akıl olmazsa, insan gönülünden layıkı ile istifade edemez.
</li>
<li><code>
Negü ter eşitgil ay ilçi başı, örüg ked köñüllüg sınamış kişi</code><br/>
Ey hükümdar, dinle, sakin, iyi gönüllü ve tecrübeli insan ne der.
</li>
<li><code>
Kayu erde bolsa ukuş birle ög, anı er atağıl neçe ögse ög</code><br/>
Hangi insanda akıl ve anlayış varsa, ona insan de, onu ne kadar öğersen öğ.
</li>
<li><code>
Ukuş ög bilig kimde bolsa tükel, yavuz erse ked te kiçig erse ög</code><br/>
Akıl, anlayış ve bilgi tam olarak kimde bulunursa, kötü ise, onu iyi, küçük ise, büyük bil.
</li>
<li><code>
Ne edgü-turur bu kişike öge, ögi bolsa ötrü atağu öge</code><br/>
însan için akıl ne iyi şeydir, akıllı insanlara müşavir nazarı ile bakmalı.
</li>
<li><code>
İveklik beliñ ol kamuğka yavuz, kalı bolsa begke yüzi boldı boz</code><br/>
Acelecilik her kes için fenadır ve derûnî bir korku neticesidir, eğer bu beyde olursa, onun yüzü kül renkli olur.
</li>
<li><code>
İvek kurğu kılkı kılınçı buşı, biligsizke belgü bolur bu işi</code><br/>
Acelecilik, zevzeklik ve hiddetli mizaç — bunlar bilgisizlik alâmetleridir.
</li>
<li><code>
İve kılmış işler neçe yeg bolur, ive yese aş suv neçe ig bolur</code><br/>
Acele yapılan işler acı olur, acele yemek-içmek yüzünden hastalık gelir.
</li>
<li><code>
Kamuğ iş içinde amulluk üdür, meger tâat erse iviñü yügür</code><br/>
Her işte sükûneti tercih et, yalnız ibâdette acele et, çabuk davran.
</li>
<li><code>
Közi tok kerek hem uvutluğ tüzün, açuk hem yaruk bolsa kılkın sözün</code><br/>
Bey tok gözlü, haya sahibi ve yumuşak tabiatlı olmalı, sözünde ve hareketinde açık ve vazıh davranmalıdır.
</li>
<li><code>
Todumsuz bolur ol közi suk kişi, közi sukka yetmez bu dünyâ aşı</code><br/>
Gözü aç adam hiç bir şey ile doymaz, gözü aç olana, bütün dünya nimeti kâfi gelmez.
</li>
<li><code>
Bu sukluk ig ol bir otı yok emi, anı emleyümez bu dünyâ kamı</code><br/>
Aç gözlülük, ilâcı ve devası bulunmayan bir hastalıktır, onu, bütün dünya kâhinleri bir araya gelse, yine tedavi edemezler.
</li>
<li><code>
Kamuğ aç yese içse âhır todur, közi aç kişi ölse açlık kodur</code><br/>
Bütün açlar yer ve içerlerse, nihayet doyarlar, aç gözlü adamın açlığı ancak ölümle nihayete erer.
</li>
<li><code>
Közi suk kişi neñke bolmaz bu bay, kamuğ dünyâ bulsa âhır suk çığay</code><br/>
Aç gözlü adamı mal doyurmaz, bütün dünyaya sahip olsa bile,o yine dâima aç gözlü ve fakirdir.
</li>
<li><code>
Uvutluğ kerek beg kişide talu, uvutluğ kılınçı irilmez tolu</code><br/>
Bey haya sahibi ve insanların seçkini olmalı, haya sahibinin tavır ve hareketi eksilmeyen bir bütündür.
</li>
<li><code>
Kimiñde uvut bolsa kılkı silig, kamuğ tersiz işke tegürmez elig</code><br/>
Haya sahibi kimse yumuşak tabiatlı olur, kendisine yakışmayan hiç bir işe el sürmez.
</li>
<li><code>
Bayat kimke berse uvut köz suvı, añar berdi devlet tükel yüz suvı</code><br/>
Tanrı kime haya ve iz'ân vermişse, ona devlet ile birlikte bütün şerefleri vermiş demektir.
</li>
<li><code>
Kamuğ teñsiz iştin yığığlı uvut, kamuğ edgü işke ulağlı uvut</code><br/>
Bütün uygunsuz işlere mânı olan hayadır, bütün iyi işlere ulaştıran da hayadır.
</li>
<li><code>
Ne edgü neñ ol bu uvut erke körk, kamuğ edgü işke uvut boldı örk</code><br/>
Bu haya ne kadar iyi şeydir ve insan için ne büyük bir zînettir, haya insanı her iyi işe sevkeden bir vâsıtadır.
</li>
<li><code>
Tili çın kerek bolsa köñli köni, bodunka asığ kılsa tuğsa küni</code><br/>
Beyin dili dürüst ve kalbi doğru olmalı ki, halka faydalı olsun ve güneşi doğsun.
</li>
<li><code>
Kalı bolsa begler hiyânet köñül, bodınka asığ bolmaz andın tüñül</code><br/>
Eğer beylerin gönülünde hiyânet bulunursa, halka faydaları dokunmaz, onlardan vaz geç.
</li>
<li><code>
Köñül til oñay bolmasa kör kılık, ol ildin kaçar kut tapulmaz yorık</code><br/>
Beyin gönülü, dili ve tabiatı düzgün olmazsa, saadet o memlekette dolaşamaz, kaçar.
</li>
<li><code>
Sözin kıyğuçı begke tutma umunç, tiriglik yava bolğa kılğay ökünç</code><br/>
Sözünde durmayan beye ümit bağlama, ömrün boşuna geçer ve peşiman olursun.
</li>
<li><code>
İdi sak kerek beg yana ked oduğ, usat bolsa begler tokınur yoduğ</code><br/>
Bey çok ihtiyatlı ve çok da uyanık olmalı, beyler ihmalkâr olurlarsa, bunun cezasını başkaları çeker.
</li>
<li><code>
İki neñ tuıur ilke bağı beki, biri saklık ol bir törü el köki</code><br/>
Bir memleketin bağı ve kilidi iki şeyden ibarettir, biri— ihtiyatlılık, biri — kanun, bunlar esastır.
</li>
<li><code>
Kayu beg sak erse ilin bekledi, yağı boynı yençti öze irkledi</code><br/>
Hangi bey ihtiyatlı ise, o memleketini muhafaza eder, düşmana boyun eğdirir ve onu sım-sıkı bağlar.
</li>
<li><code>
Kayu beg törü berse elde köni, ilin itti kodtı yaruttı küni</code><br/>
Hangi bey memlekette doğru kanun koydu ise, o memleketini tanzim etmiş ve gününü aydınlatmıştır.
</li>
<li><code>
Bu beglik bağı kör bu iki bolur, bu iki tükel bolsa beglik turur</code><br/>
Beyliğin başı işte bu iki şeydir, bu ikisi tam olursa, bey beylik yapar.
</li>
<li><code>
Negü ter eşitgil yağıçı kür er, bu saklık bile öz yağısın urar</code><br/>
İhtiyat ile hareket edip, düşmanını yenen, cesur muharip ne der, dinle.
</li>
<li><code>
Ayâ ilçi begler ilig kolsa sak, bu saklık bile sen tüzü ilke bak</code><br/>
Ey ülke beyi, memleketin korunmasını istersen, memleketin her tarafında ihtiyat tedbirleri al.
</li>
<li><code>
Bu saklık bile arttı begler eli, osallık körü buzdı beglik ulı</code><br/>
Ihtiyatlılık beylerin ülkesini genişletir, ihmalkârlık ise, beyliğin temelini göz göre-göre sarsar.
</li>
<li><code>
Bu saklık bile sen yağı boynı yenç, bodunka törü kıl tiril keñrü inç</code><br/>
Bu ihtiyat ile sen düşmanın boynunu vur, halka hüküm et, rahat ve huzur içinde yaşa.
</li>
<li><code>
İki neñ bile ilçi beglik buzar, kirür egri yolka könidin azar</code><br/>
Bey iki şey ile kendi beyliğini bozar, eğri yola girer ve doğru yoldan şaşar.
</li>
<li><code>
Biri küç birisi osallık kılur, bu iki bile beg ilin artatur</code><br/>
Bunlardan biri zulüm, biri ihmalkârlıktır, bu ikisi ile bey memleketini harap eder.
</li>
<li><code>
Yağı boynı yençmek tiler erse sen, kulak köz kerek sak kılıp tursa sen</code><br/>
Düşmanın boynunu kırmak istersen, gözünü, kulağını tetikte bulundurmalısın.
</li>
<li><code>
Bu saklık bile sançtı begler yağı, osallık bile buzdı beglik bağı</code><br/>
Beyler düşmanı ihtiyat ile vurmuşlar ve ihmalkârlık ile beyliğin bağlarını çözmüşlerdir.
</li>
<li><code>
Osal bolsa begler işin bütrümez, osal beg bütün bilgü beglik yemez</code><br/>
Beyler ihmalkâr olurlarsa, işlerini başaramazlar, bey iyice bilmelidir ki, ihmalkârlık ederse, beyliği devam edemez.
</li>
<li><code>
Sak er tutçı itnip osalığ busar, osal bolmağınça yağığ kim basar</code><br/>
ihtiyatlı insan dâima hazırlıklı bulunur ve ıhmâlkâre pusu kurar.
</li>
<li><code>
Sak erse begi ilke tegmez elig, kalı tegse yetrür ukuş ög bilig</code><br/>
Bey ihtiyatlı olursa, memleketine el dokundurmaz, eğer dokunursa, o bu tecâvüzü akıl, fikir ve bilgisi ile karşılar.
</li>
<li><code>
Bu küçkey kişi kendü beglik yemez, bu küçkey küçini bodun kötrümez</code><br/>
Zâlim adam üzün müddet beyliğe sahip olamaz, zâlimin zulmüne halk uzun müddet dayanamaz.
</li>
<li><code>
Negü ter eşitgil biliglig sözün, yeyümedi küçkey ilin keç uzun</code><br/>
Bilgili bunu nasıl ifâde eder, dinle, zâlim memleketine uzun müddet hüküm edemez.
</li>
<li><code>
Köyer ot-turur küç yağusa küyer, törü suv-turur aksa nimet öner</code><br/>
Zulüm yanar âteştir, yaklaşanı yakar, kanun— sudur, akarsa, nimet yetişir.
</li>
<li><code>
Uzun el yiyeyin tese ay bügü, törü tüz yorıtğu bodunuğ kögü</code><br/>
Ey hakîm, memlekette uzun müddet hüküm sürmek istersen, kanunu doğru yürütmeli ve halkı korumalısın.
</li>
<li><code>
El artar törü birle itlür ajun, el eksür bu küç birle buzlur ajun</code><br/>
Kanun ile ülke genişler ve dünya düzene girer, zulüm ile ülke eksilir ve dünya bozulur.
</li>
<li><code>
Telim ordular buzdı küçkey küçin, toru öldi âhır bu küçkey açın</code><br/>
Zâlim zulmü ile bir çok sarayları harap etmiş ve sonunda kendisi açlıktan ölmüştür.
</li>
<li><code>
Köñül tüzse begler yorıtsa törü, bu beglik buzulmaz turur keç örü</code><br/>
Beyler gönüllerini temiz tutar ve kanunu tatbik ederlerse, beylik bozulmaz ve uzun müddet ayakta durur.
</li>
<li><code>
Kamuğda yarasız ay ilig kutı, bu begler öze kopsa yalğan atı</code><br/>
Ey devletli hükümdar, en kötüsü beylerin adının yalancıya çıkmasıdır.
</li>
<li><code>
Sözi çın kerek beg ne kılkı bütün, ınansa añar halk tirilse kutun</code><br/>
Beyin sözü doğru olmalı, tavır ve hareketi itimat telkin etmelidir ki, halk ona inansın ve huzur içinde yaşasın.
</li>
<li><code>
Bu yalğan kişiler vefâsız bolur, vefâsız kişi halkka teñsiz kılur</code><br/>
Yalancı insanlar vefasız olur, vefasız kimseler halkın hayrına uygun olmayan işler yaparlar.
</li>
<li><code>
Negü ter eşitgil vefâlığ kişi, vefâ ol kişike kişilik başı</code><br/>
Vefalı insan ne der, dinle, insan için insanlığın başı vefadır.
</li>
<li><code>
Tili yalğan erniñ cefâ kılkı ol, cefâ kimde erse uş ol yılkı ol</code><br/>
Sözü yalan olan kimsenin tavır ve hareketi cefâdır, cefâ kimde ise, o kimse hayvandır.
</li>
<li><code>
Kişi yalğanmda tileme vefâ, bu bir söz sınanmış üküş yılkı ol</code><br/>
Yalancı adamdan vefa bekleme, bu uzun yıllardan beri tecrübe edilmiş bir sözdür.
</li>
<li><code>
Yüreklig kerek beg yeme alp atım, yürek birle boldı yağıka titim</code><br/>
Bey cesur, kahraman ve atılgan olmalı, bey cesareti ile düşmana karşı koyar.
</li>
<li><code>
Sü başlar eren kür yüreklig kerek, yüreksiz er at alsa andın yürek</code><br/>
Korkak askerin cesaret alması için, kumandanın kahraman ve cesur olması lâzımdır.
</li>
<li><code>
Yüreklig yüreksizke bolsa başı, yüreklig bolur ötrü tegme kişi</code><br/>
Cesur insan korkakların başına geçer ve her kes ondan cesaret alır.
</li>
<li><code>
Bu sözke tanukı bu beytig okı, bu sözke anuk tut köñül ög takı</code><br/>
Bu söze şahit olarak, şu beyti oku, bu sözü gönülüne al ve aklına koy.
</li>
<li><code>
Kür arslan bolu berse ıtka başı, bu ıt barça arslan bolur öz tuşı</code><br/>
Arslan köpeklere baş olursa, köpeklerin her biri kendi karşısındakine arslan kesilir.
</li>
<li><code>
Kalı bolsu arslanka ıt başçısı, ol arslan bolur barça ıt sakışı</code><br/>
Eğer arslanlara köpek baş olursa, o arslanların hepsi köpek gibi olur.
</li>
<li><code>
Akılık kerek begke kodkı köñül, bu kodkı köñül birle kılkı amul</code><br/>
Beye cömertlik ve alçak gönüllülük lâzımdır, alçak gönllülük ile birlikte tabiatı da sakin olmalıdır.
</li>
<li><code>
Akı bolsa begler atı çavlanur, atı çavı birle ajun beklenür</code><br/>
Beyler cömert olursa, adları dünyaya yayılır, bunların nâm ve şöhretim üc dünya korunur.
</li>
<li><code>
Ava yığlu tirlür er at sü bolur, er at sü bile er tilekin bulur</code><br/>
Etrafına üşüşerek, asker toplanır ve ordu olur, asker ve ordu ile insan dileğine kavuşur.
</li>
<li><code>
Negü ter eşitgil urup yegli er, urup al ay alp er yana erke ber</code><br/>
Harp eden ve hayatını bununla kazanan insan ne der, dinle : ey kahraman, vur al ve aldıklarını tekrar yiğitlere ver.
</li>
<li><code>
Akı bol bağışla içür hem yetür, kalı eksüse ur yana al yetür</code><br/>
Cömert ol, bağışla, yedir ve içir, eğer malın eksilirse, tekrar vur, al ve eksileni tamamla.
</li>
<li><code>
Azığlığ kür erke bu neñ eksümez, tutuğlı ürüñ kuşka meñ eksümez</code><br/>
Cesur, gözü pek olan insan için mal eksik olmaz, ak doğan için derem eksik olmaz.
</li>
<li><code>
Kılıç baldu ok ya kavi küç yürek, bar erken ked er neñke korkmaz kerek</code><br/>
Kılıç, balta, ok, yay ile kuvvet ve cesaret varken, yiğit adam mal için endişe etmemelidir.
</li>
<li><code>
Ajunçı bügü beg nelük kenç urur, er at kayda bolsa anuk kenç alur</code><br/>
Dünya hâkimi hakîm bey niçin hazîne toplar, asker nerede ise, oradan hazır hazîne alır.
</li>
<li><code>
Bu el tutğuka köp er at sü kerek, er at tutğuka neñ tavar tü kerek</code><br/>
Memleket tutmak için, çok asker ve ordu lâzımdır, askeri beslemek için de çok mal ve servete ihtiyaç vardır.
</li>
<li><code>
Bu neñ alğuka bir kerek bay bodun, bodun baylıkıña törü tüz kodun</code><br/>
Bu malı elde etmek için, halkın zengin olması gerektir, halkın zengin olması için de, doğru kanunlar konulmalıdır.
</li>
<li><code>
Bularda biri kalsa törti kalur, bu törti yeme kalsa beglik ulur</code><br/>
Bunlardan bin ihmâl edilirse, dördü de kalır, dördü birden ihmâl edilirse, beylik çözülmeğe yüz tutar
</li>
<li><code>
Adın ma bu beş neñ yırak tutğu beg, atı edgü bolsa kü çav bolğu teg</code><br/>
iyi nâm ve şöhretle adının yayılmasını isterse, bey bir de şu beş şeyi kendinden uzak tutmalıdır.
</li>
<li><code>
Birisi iveklik birisi saran, üçünçi buşılık serin öz tiren</code><br/>
Biri acelecilik, ikincisi cimrilik ve üçüncüsü hiddettir, bunlara karşı mukavemet et, mağlûp olma.
</li>
<li><code>
Bu törtünç yavuz begke arkuk kılınç, beşinçi yarağsız bu yalğan erinç</code><br/>
Bir bey için fena olan şeylerin dördüncüsü inatçılıktır, yakışmayan bu şeylerin beşincisi, şüphesiz, yalancılıktır.
</li>
<li><code>
Bu kaç neñde begler yırak tutğu öz, atı artamasa yorık bolsa söz</code><br/>
Adının kötüye çıkmaması ve sözünün itibârını kaybetmemesi için, beyler bunlardan kendilerini uzak tutmalıdır.
</li>
<li><code>
Bularda eñ ınğa bu arkuk kılınç, bu arkuk kılınçlığ ne muñluğ erinç</code><br/>
Bunların en kötüsü bu inatçılıktır, inatçı kimse, hiç şüphesiz, çok sıkıntı çeker.
</li>
<li><code>
Muñar meñzetü sözni şâir ayur, bu şâir sözi tutsa sözke bayur</code><br/>
Şâir buna benzer bir söz söylemiştir, şâir sözüne değer veren insanın ifâdesi zenginleşir.
</li>
<li><code>
Ağır yük kişike kılınç arkukı, kılınç arkuk erse bulun at okı</code><br/>
İnatçılık insan ıçm ağır bir yüktür, inatçılıktan kendini kurtar ve onunla savaş.
</li>
<li><code>
Yağı kılmağusın kılınçı kılur, yağı bu yağıda negü adrukı</code><br/>
Düşmanın yapamadığı fenalığı onun kendi hareketi kendisine yapar, bunun düşmandan farkı nedir, bu da düşmandır.
</li>
<li><code>
Üküş el tutayın tese ay ilig, üç iş kılğu ötrü yetilse elig</code><br/>
Ey hükümdar, bir çok memleketleri elde etmek istersen, yapabilirden, şu üç işi yap.
</li>
<li><code>
Oñ elgin kılıç tutsa ursa salıp, sol elgi bile neñ ülese alıp</code><br/>
Sağ elin ile kılıç sallar ve vururken, sol elin ile mal dağıt.
</li>
<li><code>
Tilin sözlese söz şekerde süçig, boyun berdi beg kul uluğ ya kiçig</code><br/>
Ağzından çıkan sözler şekerden daha tatlı olsun, böylece bey-kul, büyük-küçük, hepsi sana boyun eğer.
</li>
<li><code>
Ay ilig bu kaç ner kerek begke kör, bodunka sevülse orun bolsa tör</code><br/>
Halk tarafından sevilmesi ve itibar görmesi için, ey hükümdar, beyin şu bir şeye sahip olması lâzımdır.
</li>
<li><code>
Küler yüz süçig söz silig öz kerek, kılınçı bularka tükel tüz kerek</code><br/>
O güler yüzlü, tatlı sözlü, yumuşak huylu olmalı ve bütün hareketlerinde de bunkra uygun davranmalıdır.
</li>
<li><code>
Köñül tutsa kodkı hem elgi akı, bularka yaraşı bağırsaklıkı</code><br/>
Bey gönülünü alçak tutrralı, eli açık olmalı, merhameti de bunlarla mütenâsip bulunmalıdır.
</li>
<li><code>
Kamuğ törlüg erdem bu bilse tükel, yırak erse andın yarağsız muhâl</code><br/>
Her türlü fazileti tam olarak elde etmeli, uygunsuz ve olmayacak şeylerden uzak durmalıdır.
</li>
<li><code>
Kişi üdrümi bu bodunda talu, talu üdrüm ol bu irüksüz tolu</code><br/>
Böyle bir bey insanların seçkini ve halkın iyisidir, seçkin ve iyi olan kimse eksilmeyen bir aya benzer.
</li>
<li><code>
Ajun bodnı barça añar kul bolur, ajun yer bu begler tilekin bulur</code><br/>
Bütün dünya halkı ona kul olur, bu gibi beyler dünyaya hâkim olurlar ve bütün dileklerine kavuşurlar.
</li>
<li><code>
Tügük yüz irig söz küvez kür kılık, kişig yirgürür köndrü bilmez yorık</code><br/>
Asık suratlı, kaba sözlü, kibirli ve mağrur insan her keşi kendisinden nefret ettirir ve işini yoluna koyamaz.
</li>
<li><code>
Otunluk iveklik yinik kurğuluk, kara kılkı ol bu yırak turğuluk</code><br/>
Küstahlık, acelecilik, zevzeklik, bunlar avam tabiatıdır, bey bunlardan uzak bulunmalıdır.
</li>
<li><code>
Kara kılkı begke kereksiz yağuk, yağuk bolsa begke uçuzluk anuk</code><br/>
Avam tabiatının beye yakın olması uygun düşmez, bu tabiat yaklaşırsa, bey itibârını derhâl kaybeder.
</li>
<li><code>
Kara kul karası bolur beg ürüñ, karalı ürüñli adırttı körüñ</code><br/>
Siyah — kul rengidir, bey — beyaz olur, siyah ve beyaz renkleri ayırt edilmiştir.
</li>
<li><code>
Talu beg bolayın tese belgülüg, talu tutğu erdem ay atlığ külüg</code><br/>
Seçkin bir bey olabilmek için, fazilete kıymet verilmelidir, ey namlı meşhur.
</li>
<li><code>
Atı beg bolur bolsa kılkı kara, karada bu ınğa bolur halk ara</code><br/>
Bir kimsenin adı bey, fakat tabiatı avamınki gibi olursa, o halk arasında avamdan daha aşağı görülür.
</li>
<li><code>
Yüzi körki körklüg kerek beg yülüg, bodı ortu bolsa ne çavluğ külüg</code><br/>
Bey güzel yüzlü, saçı-sakalı düzgün, yakışıklı ve orta boylu olmalı, aynı zamanda nâm ve şöhret sahibi bulunmalıdır.
</li>
<li><code>
Köñli yüzin körse sevse körüp, eli bodnı baksa küvense turup</code><br/>
Yüzünü gören her kes, bakınca, onu sevmeli, memleketi ve halkı ona bakıp, güvenle yaşamalıdır.
</li>
<li><code>
Yağıka katığ bolsa ersigliki, körür közke suv berse körklüglüki</code><br/>
Düşmana karşı cesur ve mert olmalı, güzelliği bakan gözü sevgi ile parlatmalıdır.
</li>
<li><code>
Ayı bod uzun bolsa ögmez bilig, ayı ma çöküt bolsa bolmaz silig</code><br/>
Bilgi nazarında boyunun çok uzun olması makbul değildir, onun çok bodur olması da güzel düşmez.
</li>
<li><code>
Kalı mundağ erse bod ortu kerek, bodı ortu bolsa bolur edgürek</code><br/>
Onun için bey orta boylu olmalıdır, orta boylu olması daha iyidir.
</li>
<li><code>
Negü ter eşitgil sınamış kişi, başında keçürmiş yaşamış kişi</code><br/>
Çok yaşamış ve başından çok şeyler geçirmiş, tecrübeli insan ne der, dinle.
</li>
<li><code>
Bodı kısğa yunçığ kılınçı buşı, buşı kayda bolsa tütüşke başı</code><br/>
Kısa boylu, bodur kimseler hırçın tabiatlı olurlar, hırçın nereye giderse, orada kavga başlar.
</li>
<li><code>
Bod ortu kerek hem teñinçe yarağ, işiñ ortu tut ay biliglig kişi</code><br/>
Boy orta ve her şey bununla mütenâsip olmalı, ey bilgili insan, her işte itidalden ayrılma.
</li>
<li><code>
Bor içmez kerek beg fesâd kılmasa, bu iki kılıktın kaçar kut basa</code><br/>
Bey içki içmemeli ve fesatlık yapmamalıdır, bu iki hareket yüzünden, sonunda ikbâl elden gider.
</li>
<li><code>
Süçigke süçinse ajun begleri, açığ boldı el kün bodun igleri</code><br/>
Dünya beyleri şarabın tadına alışırlarsa, memleketin ve halkın bundan çekeceği zahmet çok acı olur.
</li>
<li><code>
Oyunka avınsa ajun tutğuçı, ilin buzdı boldı özi koltğuçı</code><br/>
Dünyaya sahip olan vaktini kumara verirse, memleketin bozar ve kendisi de muhtaç duruma düşer.
</li>
<li><code>
Üdinde keçürse bu beglik işin, anı yetse bolmaz ederse kuşın</code><br/>
Devlet işleri ihmâl edilir ve vakfında yapılmazsa, arkasından avcı kuşla takip etsen bile, bir daha ele geçmez.
</li>
<li><code>
Negü ter eşitgil bilig bergüçi, biligsizni bordın söküp tıdğuçı</code><br/>
Bilgi veren ve bilgisizi yererek, içkiden men'eden insan ne der, dinle.
</li>
<li><code>
Bor içme ayâ borçı boğuzı kulı, bor içse açıldı çığaylık yolı</code><br/>
Ey içki düşkünü, boğazının esiri, içki içme, içki içersen, sana fakirlik yolu açıldı demektir.
</li>
<li><code>
Kara borçı boldı neñi boldı yel, begi borçı bolsa kaçan turğa el</code><br/>
Avam içkiye müptelâ oldu, malı rüzgâr gibi uçtu, bey içkiye müptelâ olursa, memleketi nasıl durur.
</li>
<li><code>
Yağı ol bu bor timçi eltür kümüş, kılınçı tütüş boldı kılkı uruş</code><br/>
Bu içki ve meyhaneci düşmandır, insanın parasını alır, içki içen hırçın ve kavgacı olur.
</li>
<li><code>
Esürse kişi telve munduz bolur, bu telve işi kör kaçan tüz bolur</code><br/>
insan sarhoş olursa, deli olur ve aklını kaybeder, deli hiç doğru iş yapar mı.
</li>
<li><code>
Negü ter eşitgil sakınuk tili, bu söz işke tutğıl ay boğuzı kulı</code><br/>
Takva sahibi insan ne der, dinle, ey boğazının kulu, bu söze göre hareket et.
</li>
<li><code>
Neçe kılğu işler bor içse kalur, neçe kılmağu iş esürse kelür</code><br/>
Yapılacak nice işler içki yüzünden yapılamaz, yapılmaması gereken nice işler de sarhoşken yapılır.
</li>
<li><code>
Neçe teñsiz işler bor içse bolur, neçe edgü işler esürse kalur</code><br/>
Nice uygunsuz işler içki yüzünden işlenir, nice iyi işler sarhoşluk yüzünden geri kalır.
</li>
<li><code>
Bor içse oyunka avınsa begi, kaçan yetgey el kün işiñe ögi</code><br/>
Bey içki içer ve oyunla vakit geçirirse, memleket işini düşünmeğe ne zaman fırsat bulur.
</li>
<li><code>
Fesâd kayda bolsa kaçar kut teze, fesâd çın yorır tutçı beglik buza</code><br/>
Nerede fesat olursa, oradan saadet kaçar, gider, fesat, şüphesiz, her yerde dâima beyliğe halel getirir.
</li>
<li><code>
Arığ ol bu kut kıv arığlık tiler, süzük ol bu devlet süzükni yüler</code><br/>
Saadet ve ikbâl temizdir, her yerde temizlik arar, bu saadet durudur ve ancak saf olanı destekler.
</li>
<li><code>
Begi içgüçi bolsa mufsid otun, kamuğ içgüçi boldı bodnı bütün</code><br/>
Bey içkiye müptelâ, müfsit ve kaba: olursa, onun bütün halkı da ayyaş olur.
</li>
<li><code>
Kara teñsizin barça begler iter, begi kılsa ternsiz anı kim yeter</code><br/>
Halkın bütün uygunsuzluklarını beyler düzeltir, bey uygunsuzluk ederse, onu kim yola getirir.
</li>
<li><code>
Arığsıznı yalñuk suvun yup arır, kalı artasa suv negün yup arır</code><br/>
insan temiz olmayan şeyleri su ile yıkayıp, temizler, eğer su kirlenirse, o ne ile ve nasıl temizlenir.
</li>
<li><code>
Kişi iglese ot otaçı berür, otaçı igiñe otın kim kılur</code><br/>
İnsan hastalanırsa, tabip bunun ilâcını verir, eğer tabip hastalanırsa, onu kim tedavi eder.
</li>
<li><code>
Arığ tutğu begler köni kılk kılık, bodun beg yolındın tüzer yol yorık</code><br/>
Beyler tavır ve hareketlerini temiz ve doğru tutmalıdırlar, halk yolunu ve gidişini beyin yoluna uydurur.
</li>
<li><code>
Neteg tutsa begler kör öñdi törü, bodun boldı andağ ol öñdi körü</code><br/>
Beyler örf ve kanuna nasıl riâyet ederlerse, halk da aynı şekilde örf ve kanuna itaat eder.
</li>
<li><code>
Bu sözke tanukı munu bu söz ol, söziñe baka körse mani tuz ol</code><br/>
İşte şu söz de buna şahittir, bu sözün, dikkat edersen, mânası buna uygundur.
</li>
<li><code>
Bu begler ne yolça yorısa kalı, uş ol beg yorıkı bu kulnuñ yolı</code><br/>
Beyler hangi yoldan giderlerse, beylerin bu gidişi kulun da yoludur.
</li>
<li><code>
Begi edgü bolsa yorıkı köni, takı artuk edgü yorığay kulı</code><br/>
Beyi iyi ve gidişi doğru ise, kulu da daha iyi yürüyecektir.
</li>
<li><code>
Küvez kür kereksiz ne köñli uluğ, küvezlik azıtur könilik yoluğ</code><br/>
Bey mağrur, kabadayı ve kibirli olmamalı, gurur insanı doğru yoldan çıkarır.
</li>
<li><code>
Uluğ boldı begler kutun belgülüg, kiçig tutğu köñlin kötürse ülüg</code><br/>
Beyler, şüphesiz, saadetle büyük olurlar, bundan nasip alabilmeleri için gönüllerini küçük tutmalıdırlar.
</li>
<li><code>
Negü ter eşitgil ukuşluğ yeg er, bodunda talusı biliglig beg er</code><br/>
Akıllı, insanların iyisi, halk arasında seçkin ve bilgili bey ne der, dinle.
</li>
<li><code>
Uluğsığ bedük tutsa begler köñül, seziksiz uçuzluk körür ay oğul</code><br/>
Beyler büyüklük taslar ve kibirli olurlarsa, ey oğul, onlar, şüphesiz, itibar görmezler.
</li>
<li><code>
Küvezlik bile kökke ağmaz kişi, kalı kodkı bolsa buzulmaz işi</code><br/>
Gurur ile insan göğe yükselmez, alçak gönüllü olmakla da işi bozulmaz.
</li>
<li><code>
Küvezlik asığsız köñül tumlıtur, köñül kodkı bolsa kişig yoklatur</code><br/>
Gurur faydasızdır, o insanları kendinden soğutur, alçak gönüllülük insanı yükseltir.
</li>
<li><code>
Beg alçak kerek bolsa kodkı köñül, munı teg yok erse sen andın tüñül</code><br/>
Bey mütevazı ve alçak gönüllü olmalıdır, eğer böyle değil ise, sen ondan elini çek.
</li>
<li><code>
Beg alçak kerek bolsa köñli açuk, yazukluğ kişidin keçürse yazuk</code><br/>
Bey mütevazı ve alçak gönüllü olmalı, suçlu kimselerin de suçunu affetmelidir.
</li>
<li><code>
İsinür er at terk bağırsak bolur, bağırsak kişiler tapuğsak bolur</code><br/>
Hizmetinde bulunanlar ona çabuk ısınırlar ve gönülden bağlı olurlar, gönülden bağlı olan, candan adamlar severek hizmet ederler.
</li>
<li><code>
Bodun başçı begke bu himmet kerek, bu himmet bile hem mürüvvet kerek</code><br/>
Halka baş olan beye himmet lâzımdır, bu himmet ile birlikte mürüvvet de bulunmalıdır.
</li>
<li><code>
Bu himmet mürüvvet bile barsa çav, bolur beg tileki yorır ötrü av</code><br/>
Bey himmet ve mürüvvet ile şöhret bulursa, dileğine erişir ve av ayağına gelir.
</li>
<li><code>
Kimiñ himmeti bolmasa ol ölüg, ikigün ajunda bu bulmaz ülüg</code><br/>
Himmet sahibi olmayan kimse ölüdür, o her iki dünyada da mahrum kalır.
</li>
<li><code>
Bu himmet bile hem siyâset kerek, siyâsetka beglik riyâset kerek</code><br/>
Himmeti ile beraber, bir de siyâset lâzımdır, siyâset için de beylik şartlarını hâiz bir beyin riyaseti lâzımdır.
</li>
<li><code>
Siyâset bile beg tüzer el törü, kara kılkı itlür siyâset körü</code><br/>
Bey memleket ve kanunu siyâset ile düzene koyar, halk hareketini onun siyâsetine bakarak, tanzim eder.
</li>
<li><code>
Bu sözke yanutı bu beyt ol tanuk, tanuk kayda bolsa bu huccet anuk</code><br/>
Şu beyitler bu söze cevap ve şahittir, şahit nerede ise, hüccet de oradadır.
</li>
<li><code>
Bu begler kapuğın siyâset bezer, siyâset bile beg ilini tüzer</code><br/>
Beylerin kapısını siyâset süsler, bey siyâset ile memleketini düzene koyar.
</li>
<li><code>
İsizke siyâset yorıtğu kerek, bodun bulğanukın siyâset süzer</code><br/>
Kötü insanlara karşı siyâset yürütmeli, halk arasında kargaşalığı siyâset yatıştırır.
</li>
<li><code>
Bu el tutrukı hem tüpi bekliki, iki neñ-turur aslı yıldız köki</code><br/>
Memleketin direği, temeli, sağlamlığı, esâsı ve kökü iki şeye bağlıdır.
</li>
<li><code>
Birisi bodunka törü ol ülüş, birisi er atka ülese kümüş</code><br/>
Bunlardan biri halkın hakkı olan kanun, diğeri de hizmette bulunanlara dağıtılan gümüştür.
</li>
<li><code>
Törü birle bodnı sevinse turup, kümüş bolsa er at yarunsa körüp</code><br/>
Kanun himayesinde halk sevinç içinde yaşamalı ve parayı görerek, hizmet edenlerin de yüzleri gülmelidir.
</li>
<li><code>
Bu iki kotu bulsa begdin sevinç, eli kapı itlür bulur beg avınç</code><br/>
Bu iki zümre beyden memnun olursa, memleketi ve idaresi düzene girer, bey huzura kavuşur.
</li>
<li><code>
Kayu beg bodunka törü bermese, küdezmese bodnın yegüçi yese</code><br/>
Her hangi bir bey halka kanun vermez, halkı korumaz ve halkın serveti kapanın elinde kalırsa,
</li>
<li><code>
Ot ıdtı bodunka buzuldı eli, yıkıldı seziksiz bu beglik ulı</code><br/>
O halkın içine ateş atmış olur, memleketi bozulur ve hiç şüphesiz, beyliğin temeli yıkılır.
</li>
<li><code>
Kayu beg er atnı sevindürmese, kılıç kında çıkmaz anuñda basa</code><br/>
Hangi bey askerini memnun etmezse, kılıç da kınından çıkmaz.
</li>
<li><code>
Kılıç birle begler uzatur elig, kılıçsız osal beg basumaz ilig</code><br/>
Beyler kılıç ile memleketlerine hâkim olurlar, kılıçsız, gafil bey memleketine sahip olamaz.
</li>
<li><code>
Kılıç baldu boldı bu el sakçısı, kılıçın alır el bodun başçısı</code><br/>
Kılıç ile balta memleketin bekçisidir, halkın başında bulunan, kılıç sayesinde memleketler ele geçirir.
</li>
<li><code>
Negü ter eşitgil ajun tutğuçı, kılıç baldu birle yağığ utğuçı</code><br/>
Dünyayı elinde tutan, kılıç ve balta ile düşmanını yenmiş olan ne der, dinle :
</li>
<li><code>
Ayâ el tutuğlı ilig saklağu, osallık bile yer yegüçi ağu</code><br/>
Ey memlekete hâkim olan, onu muhafaza etmeli, zehir yiyen kimse bunu gaflet yüzünden yer.
</li>
<li><code>
Kılıç baldu sakçı tutun ay unur, kılıç sakçı bolsa beg inçlik bulur</code><br/>
Ey kudretli, kılıç ve baltayı kendine muhafız yap, kılıç bekçi olursa, bey rahata kavuşur.
</li>
<li><code>
Kılıç teprer erken yağı tepremez, kılıç kınka kirse beg inçlik yemez</code><br/>
Kılıç kımıldadığı müddetçe düşman kımıldayamaz, kılıç kınına girerse, beyin huzuru kaçar.
</li>
<li><code>
Sevinçlig tut ay beg kılıç urğuçığ, sevinçin tiril tutçı körme açığ</code><br/>
Ey bey, kılıç kullananı her vakit memnun et ve böylece kendin de dâima sevinç içinde yaşa ve zahmet yüzü görme.
</li>
<li><code>
Yana aydı ögdülmiş ilig kutı, bu el işleri ters uluğ kör atı</code><br/>
Öğdülmiş tekrar dedi : — Ey devletli hükümdar, memleket işleri çok ağır, fakat şerefi büyüktür.
</li>
<li><code>
Bedük iş bodun başlamakı ağır, baş ağrığ bile tutçı emgek tegir</code><br/>
Halka baş olmak büyük ve ağır bir iştir, o dâima başa dert olur ve insana eziyet verir.
</li>
<li><code>
Sevinçi az ol körse kadğu üküş, az ol öggüçisi telimrek söküş</code><br/>
Dikkat edersen, sevinci az, kaygısı çoktur, öğeni az, fakat söğeni daha çoktur.
</li>
<li><code>
Kayuka baka körse korkınç-turur, sevinçin sora körse azrak erür</code><br/>
Nereye bakarsan, orada bir tehlike vardır, sevincini sorarsan, o daha azdır.
</li>
<li><code>
Üküş sevmegüçi severi az ol, kerişi telimrek ereji az ol</code><br/>
Sevmeyeni çok, seveni nâdirdir, didinmesi çok, rahatı azdır.
</li>
<li><code>
Bütünsüz bolur tegme yerde köñül, köñül bütmese erke artuk muñ ol</code><br/>
Hiç bir yerde gönülü emin olmaz, gönülün emin olmaması, insan için, büyük bir ıstıraptır.
</li>
<li><code>
Körü barsa tegme işinde hatar, hatarlığ işig körse tatığ kiter</code><br/>
Dikkat edersen, onun her işinde bir tehlike vardır, tehlikeli işin tadı kaçar.
</li>
<li><code>
Negü ter eşitgil ukuşluğ sözi, ukuşluğ sözi körse yinçü tözi</code><br/>
Dinle, akıllı sözü ne der, akıllının sözü, dikkat edersen, tamamen bir inciye benzer.
</li>
<li><code>
İlig boynı kılça ükekçe başı, añar ked ınanmaz ukuşluğ kişi</code><br/>
Hükümdarın boynu kıl gibi, başı ise, burç kadardır, akıllı insan ona pek inanmaz.
</li>
<li><code>
Kılıç baş özele mesel beglik ol, küniñe añar miñ hafarlığ işi</code><br/>
Beylik baş üzerinde bir kılıç gibidir, her gün onun için tehlikeli bin iş vardır.
</li>
<li><code>
Bu yañlığ-turur barça beglik işi, kayusı erej yer kayu öz başı</code><br/>
Her beylik işi böyledir, bazısı huzura kavuşur, bâzısı ise, kendi başını yer.
</li>
<li><code>
Özüñ dünyâ ukbi bulayın tese, bu kaç işni kodma katığlan usa</code><br/>
Dünya ve âhireti, bunların her ikisini birden bulmak istersen, şu bir kaç ışı bırakma, muktedirsen, bunları yerine getir.
</li>
<li><code>
Köñül til köni tut bayatka sığın, idi yarlığın sen ağır tut tapın</code><br/>
Gönül ve dilini doğru tut, Tanrıya sığın, Allanın emrine itaatsizlik etme.
</li>
<li><code>
Negü kelse rabdın tapı bol tapı, özüñ kullukı ol tapılık tüpi</code><br/>
Tanrıdan ne gelirse, ona razı ol, her şeye razı olmak kulluk icâbıdır.
</li>
<li><code>
Tüzü halkka köñlün bağırsak bulun, tuçı edgülük kıl sen edgü bulun</code><br/>
Bütün halka içten gelen bir merhamet göster, dâima iyilik yap ve kendin iyilik bul.
</li>
<li><code>
Bodunka asığ kıl yulıp kılma yas, kılınç edgü tutğıl isiz yası bas</code><br/>
Halka faydalı ol, ona zarar verme, ıyı hareket et, kötülerin zararlarını ortadan kaldır.
</li>
<li><code>
Seniñ boldı dünyâ tiñlik bile, tiñlik bulunsa yatıp ye küle</code><br/>
Dünya ve hayat senin oldu, hayatta iken, ondan sevinçle istifâde et.
</li>
<li><code>
Bütün cân üzülse umunç tut uluğ, bayat birge edgüke edgü yoluğ</code><br/>
Can çıksa dahi, ümidini kesme, inan ki, Tanrı iyiye iyi yol gösterir.
</li>
<li><code>
Munukı men aydım eşitti ilig, bu yañlığ kerek begke erdem bilig</code><br/>
İşte benim bu söylediklerimi hükümdar işitti, bey için böyle bir fazilet ve bilgi lâzımdır.
</li>
<li><code>
Kayu erde bolsa bu erdem törü, anı beg atap ilke tikgü örü</code><br/>
Hangi insanda bu fazilet ve bu terbiye bulunursa, onu, bey olarak, memlekette yükseltmelidir.
</li>
<li><code>
Tükel beg bolur bu bodunka başı, anıñdın bulur tegme edgü kişi</code><br/>
Böylesi mükemmel bir bey ve halka baş olur, insan ondan her türlü iyilik bulur.
</li>
<li><code>
Negü ter eşitgil biliglig tetig, biliglig tetig bilgi ilke itig</code><br/>
Bilgili ve zeki insan ne der, dinle, bilgili ve zeki insanın bilgisi memleket için bir zînettir.
</li>
<li><code>
Biliglig kerek beg ukuşluğ köni, yüreklig hem öglüg bedüse üni</code><br/>
Bey bilgili, akıllı ve âdil olmalı, şöhretinin yayılması için de cesur ve tedbirli davranmalıdır.
</li>
<li><code>
Akı hem tüzün hem uvutluğ silig, bağırsak bolup ked küdezse ilig</code><br/>
Bey, memleketini iyice koruyabilmesi için, bir de asıl, haya sahibi, yumuşak huylu ve merhametli olmalıdır.
</li>
<li><code>
Közi tok serimlig ne kodkı köñül, suyurkap keçürgen ne kılkı amul</code><br/>
O gözü tok, sabırlı, alçak gönüllü, şefkatli ve sakin tabiatlı olmalıdır.
</li>
<li><code>
Kamuğ erdemi bolsa erde örü, bodunka berür bolsa edgü törü</code><br/>
Bütün faziletlerde her keşten üstün olmalı, halka karşı adaletle muamele etmelidir.
</li>
<li><code>
Kayu ilke bolsa bu yañlığ begi, kutuldı ol el bodnı kitti igi</code><br/>
Hangi memleketin beyi böyle olursa, o memleket halkı kurtulur, derdi kalmaz.
</li>
<li><code>
Tuğar kut küni ilke inçlik bolur, diriğa bu yañlığ kişiler ölür</code><br/>
Orada saadet güneşi doğar ve memleket huzura kavuşur, fakat ne yazık ki, bu gibi insanlar çok yaşamazlar.
</li>
<li><code>
Bu erdi ay ilig meniñ bilmişim, munukı ötündüm saña ukmışım</code><br/>
Ey hükümdar, benim bildiğim bunlardır, aklımın erdiklerini işte sana arzettim.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı uktum köni sözlediñ, kereki bu erdi bilig yazmadıñ</code><br/>
Hükümdar : — Anladım, doğru söyledin, bana lâzım olan bunlar idi, bilgide yanılmadın— dedi —
</li>
<li><code>
Takı bir ayıtğu sözüm bar saña, anı ma açukluğ ayu ber maña</code><br/>
Sana soracak bir sözüm daha var, onu aa bana açık olarak, söyle.
</li>
<li><code>
Bu yañlığ begi bolsa erdem tolu, veziri negü teg kerek ay talu</code><br/>
Beyi böyle her türlü fazilet sahibi olursa, ey seçkin insan, veziri nasıl olmalıdır ki,
</li>
<li><code>
Kalın kaznak ursa bu altun kümüş, itilse eli artsa ol kend uluş</code><br/>
Altın ve gümüşten zengin bir hazine toplasın, memleket düzene konsun, şehir ve eyâletler çoğalsın.
</li>
<li><code>
İlin itse bassa tüz öñdi urup, isinse er at köñli edgü bulup</code><br/>
Memleketi tanzim eyleyerek, doğru kanun ile idare etsin, hizme tinde bulunanlar iyilik görerek, ona ısınsın,
</li>
<li><code>
Bodun inçke tegse ilig tegmese, begi atı edgün yadılsa basa</code><br/>
Halk huzura kavuşsun, kimse ona el uzatmasın, beyin adı iyilik ile dünyaya yayılsın.
</li>
</ol>
</div>
<div class="footer">
<a href="../menu.html">içerik</a> | <a href="../iletisim.html">iletişim</a>
</div>

</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
