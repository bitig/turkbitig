<!DOCTYPE html>

<html lang="tr-TR">
  <head><style>body {display: none;</style>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../base.css"/>
    <link rel="stylesheet" href="../dark.css"/>
    <link rel="stylesheet" href="../light.css"/>
    <link id="theme-style" rel="stylesheet" href="../style.css">
    <link href="../../favicon.ico" rel="shortcut icon" type="image/png"/>

    <title>Zenâat Erbabı İle Münâsebeti Söyler</title>

  </head>
<body>

<div class="header"><div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div></div>

<div class="sitenav">

<div class="tabs">
  <a href="../menu.html">&nbsp;&#9776;&nbsp;</a>
<a class="parent" href="./">Kutadgu Bilig</a>
</div>

</div>

<div class="content">

<h2>Zenâat Erbabı İle Münâsebeti Söyler</h2>
<ol>
<li><code>
Uzlar Birle Katılmaknı Ayur</code><br/>
Zenâat Erbabı İle Münâsebeti Söyler
</li>
<li><code>
Takı bir kotusı bu uzlar-turur, tirilgü tilep özke uzluk kılur</code><br/>
Başka bir zümre de bu zanaat erbabıdır, kendi hayatlarını kazanmak için, zanaat ile meşgul olurlar.
</li>
<li><code>
Kereklig kişiler yeme bu saña, yakın tut bularığ tusulğay toña</code><br/>
Bunlar da sana lüzumlu insanlardır, ey yiğit, onları kendine yakın tut, faydaları dokunur.
</li>
<li><code>
Temürçi etükçi yana kırmaçı, ya sırçı bedizçi ya okçı yaçı</code><br/>
Bunlar demirci, ayak-kabıcı, derici yahut cilacı, boyacı veya okçu ve yayadır.
</li>
<li><code>
Bu dünyâ itigi bulardın-turur, ajunda tañ işler bulardın törür</code><br/>
Bu dünyanın süsü bunlardan gelir, hayret verici hünerler bunlardan çıkar.
</li>
<li><code>
Telim bar bu yañlığ sasa söz uzar, özüñ sen uka bar özüm söz üzer</code><br/>
Bunların sayısı pek çoktur, sayarsan, söz uzar, kalanlarını sen kendin tasavvur et, ben sözümü kesiyorum.
</li>
<li><code>
Bularnı bile me katıl hem karıl, sevindür olarığ sevinçin tiril</code><br/>
Bunlar ile de görüş-tanış, onları sevindir ki, kendi hayatın da huzur içinde geçsin.
</li>
<li><code>
İşiñ kılsalar terk terin tegrü ber, yetürgil içürgil aşın keñrü ber</code><br/>
Senin ısmarladığın bir işi yapınca, onların hizmet hakkını derhâl öde, bol-bol yedir, içir.
</li>
<li><code>
Ayıñlamasunlar seni halk ara, atıñ artamasun munı ked kör e</code><br/>
Çok dikkat et, halk arasında seni kötülemesinler, adın lekelenmesin.
</li>
<li><code>
Yeme yakşı aymış biliglig süzük, bodunka bağırsak ne köñli tüzük</code><br/>
Bilgili, halka merhametli, temiz ve berrak kalpli insan çok iyi söylemiş.
</li>
<li><code>
Tiriglik tileme at edgü tile, at edgü kerek bu tiriglik bile</code><br/>
Yalnız hayat isteme, iyi nâm iste, insana hayat ile birlikte iyi ad da lâzımdır.
</li>
<li><code>
Özüñ ölgü âhır bu atıñ kalır, atu edgü bolsa tiriglik tatır</code><br/>
Kendin nihayet öleceksin, fakat adın kalacaktır, adın iyi olursa, hayatın zevkli geçer.
</li>
<li><code>
Kimiñ atı isiz bolup artasa, añar yegreki ol tirig turmasa</code><br/>
Kimin adı lekelenir ve kötüye çıkarsa, onun için hayırlısı ölmektir.
</li>
<li><code>
Münol bu tiriglik tile edgü at, isiz kılma edgün kılın meñü at</code><br/>
Bu hayat bir sermâyedir, onun ile iyi ad kazanmağa çalış, onu boşuna geçirme, iyilik ile adını ebedîleştir.
</li>
</ol>
</div>
<div class="footer">
<a href="../menu.html">içerik</a> | <a href="../iletisim.html">iletişim</a> <button id="theme-toggle">AK</button>
</div>

  <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
