<!DOCTYPE html>
<html>
<head>
<meta content="text/html; charset=utf-8" http-equiv="content-type">
<meta content="width=device-width, initial-scale=1.0" name="viewport">
<link rel="stylesheet" href="../base.css">
<link rel="stylesheet" href="../light.css">
<link href="../../favicon.ico" rel="shortcut icon" type="image/png">

<title>Ay-Toldı'nın Hükümdar Kün-Toğdı Hizmetine Geldiğini Söyler</title>

</head>
<body>
<a class="xlink" target="_blank" href="https://twitter.com/turkbitigcom">@twitter-𝕏</a>

<div class="header">
<div><a href="../"><img class="logo" alt="Türk Bitig" src="../logo.png"></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a href="../menu.html">&nbsp;&#9776;&nbsp;</a>
<a class="parent" href="./">Kutadgu Bilig</a>
</div>

</div>

<div class="content">

<h2>Ay-Toldı'nın Hükümdar Kün-Toğdı Hizmetine Geldiğini Söyler</h2>
<ol>
<li><code>
Aytoldı Küntoğdı İlig Tapuğıña Kelmişin Ayur</code><br/>
Ay-Toldı'nın Hükümdar Kün-Toğdı Hizmetine Geldiğini Söyler
</li>
<li><code>
Bir ay toldı atlığ er erdi tetig, eşitti bu çavığ itindi itig</code><br/>
Ay-Toldı adında zeki bir adam vardı, ki hükümdarın bu şöhretini işitti ve ona gitmek üzere hazırlıklarını yaptı.
</li>
<li><code>
Yegit erdi oğlan kılınçı amul, ukuşluğ biliglig hem öglüg köñül</code><br/>
Sakin tabiatli, akıllı, bilgili, zeki ve iyi gönüllü genç bir delikanlı idi.
</li>
<li><code>
Yüzi körklüg erdi körüp köz kamar, sözi yumşak erdi tili tuz tamar</code><br/>
Yüzü, bakınca, göz kamaştıracak kadar güzel idi, sözü sert değildi, fakat doğru söylerdi.
</li>
<li><code>
Kamuğ törlüg erdem tükel ögrenip, yorır erdi erdem eligke alıp</code><br/>
Her türlü fazileti tam olarak öğrenmiş idi, hiç bir zaman fazileti elden bırakmazdı.
</li>
<li><code>
Öziñe bakıp aydı men me bu kün, tümen erdemim birle elde burun</code><br/>
Bir gün kendisine bakarak, şöyle dedi:—Ben de bugün, sayısız faziletlerim ile, memlekette ileri gelenlerdenim.
</li>
<li><code>
Negüke yorır-men bu yerde kuruğ, iligke barayın kılayın tapuğ</code><br/>
Burada niçin boşuna vakit geçiriyorum, hükümdarın yanına gideyim ve onun hizmetine gireyim.
</li>
<li><code>
İligke tusulsun bu erdemlerim, açınsun meniñ kitsü emgeklerim</code><br/>
Hükümdara bu faziletlerimin faydası dokunsun, o bana ihsanda bulunsun, benim de üzüntülerim sona ersin.
</li>
<li><code>
Ukuşluğ biliglig beg ermiş amul, tiler ermiş erdem idilerin ol</code><br/>
O akıllı, bilgili, yumuşak huylu bir bey imiş ve faziletli insanları ararmış.
</li>
<li><code>
Ukuş kadrini hem ukuşluğ bilir, bilig satsa bilge biliglig alır</code><br/>
Aklın kıymetini yine akıllı bilir, âlimin sattığı bilgiyi de bilgili alır.
</li>
<li><code>
Sözin aydı şâir muñar meñzetü, tili lafz birle añar yañzatu</code><br/>
Şâirin söylemiş olduğu şu söz de bu mealdedir ve aynı fikri ifâde eder:
</li>
<li><code>
Bilig kıymetini biliglig bilir, ukuşka ağırlık biligdin kelir</code><br/>
Bilginin kıymetini bilgili bilir, akıla hürmet bilgiden gelir.
</li>
<li><code>
Negü bilge telve bilig kadrini, bilig kayda bulsa biliglig alır</code><br/>
Bilginin kıymetini deli nereden bilecek, bilgiyi, nerede bulursa, bilgili alır.
</li>
<li><code>
Bu ay toldı itti kör at ton tolum, ayur köndüreyin tapuğka yolum</code><br/>
Bu Ay-Toldı böylece atını, esvabını ve silâhını hazırladı : — Onun hizmetine doğru yola çıkayım— dedi.
</li>
<li><code>
Öziñe kerekin itindi itig, eligke yüz urdı bu bilge tetig</code><br/>
Bu âlim ve zeki insan lüzumlu hazırlıklarını tamamladı ve hükümdara doğru yöneldi.
</li>
<li><code>
Yana aydı mundın barur-men turup, ilig tapğıña bu özüm yüz urup</code><br/>
Bir de düşündü : — Hükümdarın hizmerine girmek üzere buradan kalkıp, gidiyorum.
</li>
<li><code>
Ğariblık yerinde kerek bolğa neñ, bu elgim tarusa sarığ kılğa eñ</code><br/>
Gurbet elde insana mal lâzım olur, elim daralırsa, bu benim yüzümü sarartır.
</li>
<li><code>
İdi ked katığ bu ğariblık işi, ğariblıkta yañlur talu er başı</code><br/>
Bu gurbet hâli insana çok ağır gelir, gurbette çok meziyetli insanlar dahi ne yapacaklarını şaşırırlar.
</li>
<li><code>
Seziksiz kerek bolğa altun kümüş, özüm işleteyin tese-men üküş</code><br/>
Kendime bir muhit edinebilmem için, bana, şüphesiz, çok altın ve gümüş lâzım olacak.
</li>
<li><code>
Negü ter eşit emdi bilgi teñiz, sözin yañzatur körse kızğu meñiz</code><br/>
Dinle, şimdi bilgisi deryalar gibi derin olan ne der, dikkat edersen, hayatından memnun insan bu sözü buna benzetir.
</li>
<li><code>
Kim erse tapuğka kireyin tese, iki neñ kerek bil söz aydım kese</code><br/>
Hizmete girmek isteyen kimse için, hiç şüphesiz, şu iki şey elzemdir.
</li>
<li><code>
Tiriglik kerek bir tuçı igsizin, tapınsa kıyıksız yarutsa yüzin</code><br/>
Doğruluk ile hizmet edip, yüzünü ağartmak için, insana lâzım olan şeylerden biri, hastalıksız geçen hayattır.
</li>
<li><code>
Takı bir sav altun kerek ay tetig, anı işletip etse özke itig</code><br/>
Ey zeki insan, bunlardan biri de, yerinde kullanmak ve sarfetmek için elde bulunması icap eden som altındır.
</li>
<li><code>
Anıñda basala yarar bu tapuğ, munı bilse bolmaz bu beklig kapuğ</code><br/>
Hizmet ancak o zaman bir işe yarar t insan bunu bilirse, bu kapı ona kilitli kalmaz.
</li>
<li><code>
Kötürdi sav altun kümüş neñ tavar, ayur öz muñadsa maña bu yarar</code><br/>
Ay-Toldı : — Başım darda kalırsa, bana lâzım olur — diye, yanına som altın, gümüş, eşya ve mal aldı.
</li>
<li><code>
Evindin turup çıktı keldi berü, bir ança yorıyu bir ança turu</code><br/>
Kalkıp, evinden çıktı, kâh yürüyüp, kâh konaklayarak, yoluna devam etti.
</li>
<li><code>
Kelip tegdi ilig-turur orduka, ögi köñli kolmış tilek ârzûka</code><br/>
Nihayet hükümdarın bulunduğu şehre vâsıl oldu, can ve gönülden istediği arzusuna kavuştu.
</li>
<li><code>
Kirip kend içinde tiledi tüşün, tüşün bulmadı kör tarudı ajun</code><br/>
Şehrin içine girip, inecek bir yer aradı, arayıp-bulamaytnca da dünya ona dar geldi.
</li>
<li><code>
Muñadtı muyanlıkta tüşti barıp, keçe yattı anda tünedi serip</code><br/>
Canı sıkıldı, nihayet gidip, bir imarethaneye indi ve orada yatarak, sabırla geceyi geçirdi.
</li>
<li><code>
Negü ter eşitgil ukuşluk bilip, saña sözledi söz biligdin alıp</code><br/>
Dinle, şimdi akıllı ne der, bu sözü sana bilerek ve bilgiden elde ederek söylemiştir.
</li>
<li><code>
İdi ters bolur kör bilişmez kişi, kalın yat ara kirse yalñuz başı</code><br/>
Yalnız başına yabancı bir kalabalık arasına giren ve tanıdığı olmayan insanın hâli çok fena olur.
</li>
<li><code>
İdi sarp bolur bu yañı kelgüçi, bilişi yok erse muñadsa tuçı</code><br/>
Tanıdığı olmayan kimse, yabancı bir yerde dâima can sıkıntısı içinde kalır ve çok güç bir duruma düşer.
</li>
<li><code>
Bilişmez kişiler karağu sanı, karağu yorık yazsa sökme anı</code><br/>
Tanıdığı olmayan insan kör gibidir, kör yolunu şaşırırsa, onu ayıplama.
</li>
<li><code>
Kişi kirmedük ilke kirse kalı, kelin teg bolur er ağın teg tili</code><br/>
însan bilmediği bir memlekete girince, gelin gibi olur ve dili tutulur.
</li>
<li><code>
Yatığ yarlıkağıl içür ber yegü, ümeg edgü tutğıl ay bilge bügü</code><br/>
Yabancının kusurunu bağışla, onu yedir ve içir, ey âlim hakîm, misafire iyi muamele et.
</li>
<li><code>
Yatığ edgü tutsa yarur er közi, ümeg edgü tutsa yadıldı sözi</code><br/>
Yabancıya karşı iyi davranan kimsenin yüzü güler, misafire iyi muamele edenin şöhreti yayılır.
</li>
<li><code>
Kişike kerek tegme yerde biliş, biliş birle itlür kamuğ törlüg iş</code><br/>
insana her yerde tanıdık lâzımdır, her türlü iş tanıdık vâsıtası ile yoluna girer.
</li>
<li><code>
Bu ay toldı ança yorıdı bu yañ, ğariblık sakınçı sarığ kıldı eñ</code><br/>
Ay-Toldı bir müddet böyle vakit geçirdi, gariplik içinde düşünedüşüne yüzü sarardı.
</li>
<li><code>
Bilişti yeme ol kişiler bile, otağ tuttı özke yarudı küle</code><br/>
O da nihayet bâzı kimseler ile tanıştı, kendisine bir oda tuttu ve yüzü gülmeğe başladı.
</li>
<li><code>
Yeme tuttı iş tuş yakın kıldı öz, uluğka kiçigke açuk tuttı yüz</code><br/>
Eş, dost edindi, onlara yaklaştı, büyüğe ve küçüğe güler yüz gösterdi.
</li>
<li><code>
Bu ay toldı özke kör itti işig, adaş tutdı anda bir atlığ kişig</code><br/>
Ay-Toldı bir gün ileri-gelen biri ile ahbap oldu, onu dost edindi ve işlerini o na danıştı.
</li>
<li><code>
Adaş tuttı ay toldı edgü kişi, küsemiş atı erdi edgü işi</code><br/>
Ay-Toldı'nın bu dostunun adı Küsemiş idi, insanlara iyilik etmeği kendisine iş edinmişti.
</li>
<li><code>
Añar açtı ay toldı köñli sözi, ne ermiş tileki kim ermiş özi</code><br/>
Ay-Toldı ona sırrını açtı, kendisinin kim ve dileğinin ne olduğunu söyledi.
</li>
<li><code>
Yerindin bu elke nelük kelmişin, ayu berdi barça özi bilmişin</code><br/>
Memleketinden kalkıp, buraya niçin geldiğini, kendisinin neler bildiğini, hepsini ona anlattı.
</li>
<li><code>
İligke yakın hâs hâcib erdi bir, atı ersig ilig bile sözke sır</code><br/>
Hükümdara yakın bir has hâcib var idi, çok merd bir insandı ve hükümdarın mahrem-i esrarı idi.
</li>
<li><code>
Küsemiş añar bardı bir kün turup, sözin sözledi sözke ul tüp urup</code><br/>
Küsemiş bir gün kalkıp, ona gitti ve münâsip bir giriş yaparak, meseleden bahsetti.
</li>
<li><code>
Ayıttı bu hâcib sözin yetrürek, tileki ne ermiş takı bütrürek</code><br/>
Bu hâcib onun sözünü dikkatle dinledi ve ahbabının ne istediğini iyice soruşturdu.
</li>
<li><code>
Küsemiş ayu berdi barça sözin, ne erdi tileki kim ermiş özin</code><br/>
Küsemiş onun bütün söylediklerini, dileğinin ne ve kendisinin kim olduğunu bir-bir anlattı.
<br/><br/>
<code>
Hacib cevabı Küsemişke</code><br/>
HÂCİBİN KÜSEMİŞ'E CEVABI
</li>
<li><code>
Hâcib aydı aşnu maña kelsüni, köreyin anı men meni körsüni</code><br/>
Hâcib:—Önce o bana gelsin, ben onu bir göreyim, o da beni görsün — dedi.
</li>
<li><code>
Yana ukturayın iligke bu söz, kayu kün körüñü kaçan kelgü öz</code><br/>
Sonra ben bu meseleyi hükümdara arzedeyim, ne vakit geleceği ve hangi gün huzura çıkacağı tâyin edilsin.
<br/><br/>
<code>
Küsemiş sözi Aytoldıka</code><br/>
KÜSEMİŞ'İN AY-TOLDI'YA SÖZÜ
</li>
<li><code>
Küsemiş turup çıktı andın yana, kelip aydı ay toldı tuğdı küne</code><br/>
Küsemiş oradan kalkıp, dışarı çıktı ve gelip. : —Ey Ay-Toldı, sana gün doğdu — dedi —
</li>
<li><code>
Yorı bar biliş emdi hâcib bile, tilekiñ negü erse andın tile</code><br/>
Sen şimdi hâcibin yanına gidip, onunla tanış, dileğin ne ise, kendisinden iste.
</li>
<li><code>
Seni körsü bilsü eşitsü sözüñ, tilekiñ ne erse tilin ay özüñ</code><br/>
Seni görsün, tanısın, sözünü dinlesin, ne istediğini sen ona kendin bildir.
</li>
<li><code>
Añar sözledim men sözüñni neçe, takı mende yegrek sen ayğıl aça</code><br/>
Her ne kadar ben ona senin söylediklerini anlattım ise de, kendin bunu benden daha iyi izah eder ve anlatırsın.
</li>
<li><code>
İdi yakşı aymış tili köñli tüz, körü barsa yetrü köni ök bu söz</code><br/>
Içi-dışı bir olan insan çok yerinde söylemiş, iyice dikkat edilirse, bu söz pek doğrudur;
</li>
<li><code>
Kişi sözler ök kör kişiniñ sözi, kişide bağırsak öz işke özi</code><br/>
Bir kimsenin arzusunu anlatmağa bir başkası da tavassut edebilir, fakat insanın kendisi kendi işine başkasından daha yakındır.
</li>
<li><code>
Neçe ked kişi bolsa özke yakın, özinde bağırsak bolurmu sakın</code><br/>
Ne kadar iyi ve yakın bir insan olursa-olsun, düşün, insana başkası kendisinden daha candan olabilir mi.
</li>
<li><code>
Bağırsak tilese özüñke özüñ, özüñde bağırsak yok ol kes sözüñ</code><br/>
Eğer kendine candan bağlı birini arıyorsan, sözün kısası, kendinden daha candan birini bulamazsın.
</li>
<li><code>
Tonın kedti ay toldı turdı örü, küsemiş bile çıktı bardı naru</code><br/>
Ay-Toldı yerinden kalktı ve elbisesini giydi, çıkıp, Küsemiş ile birlikte oraya gitti.
</li>
<li><code>
Kapuğka tegip tüşti kirdi yorıp, körü aldı hâcib kişisi kelip</code><br/>
Kapıya gelip, attan indiler ve yürüyerek, içeri girdiler, hâcibin adamı gelip, onları karşıladı.
</li>
<li><code>
Küsemış kirip tuştı yandru çıkıp, alıp kirdi hâcib taparu okıp</code><br/>
Küsemiş içeri girip, hâcib ile görüştü, sonra çıkıp, onu alarak, hâcıbin yanına götürdü.
</li>
<li><code>
Körü aldı hâcib orun berdi tör, isig sözledi söz tilin yakşı kör</code><br/>
Hâcib karşıladı ve baş-köşede ona yer gösterdi, güzel ve samimî sözler söyledi.
<br/><br/>
<code>
Hacib suali Aytoldıka</code><br/>
HÂCİBİN AY-TOLDI'YA SUÂLİ
</li>
<li><code>
Ayıttı hâcib emdi köñlüñ neteg, kelip kayda tüştüñ ne ornuñ neteg</code><br/>
Hâcib sordu : — Nasılsın, gönlün hoş mu, burada nereye indin, yerin nasıl?
</li>
<li><code>
Bilişiñ ne barmu adaş ya kadaş, körügli ne barmu yegü içgü aş</code><br/>
Akraban, dostun veya tanıdığın var mı, yiyeceğin, içeceğin ve bakanın varmı?
</li>
<li><code>
Yana ma ayıttı tilekiñ ne ol, negü iş kılur sen kerekiñ ne ol</code><br/>
Yine tekrar sordu : — Dileğin nedir, ne iş yaparsın, bir şeye ihtiyâcın varmı ?
<br/><br/>
<code>
Aytoldı cevabı Hacibka</code><br/>
AY-TOLDI'NIN HÂCİBE CEVABI
</li>
<li><code>
Bu ay toldı aydı ay hâcib kutı, eşittim bu kün toğdı ilig atı</code><br/>
Ay-Toldı cevap verdi:-— Ey devletli hâcip, ben bu hükümdar Kün-Toğdı'nın adını duydum.
</li>
<li><code>
Eşittim yıraktın anıñ çavını, biligin ukuşın silig savını</code><br/>
Uzaktan onun şöhretini, bilgisini, aklını ve mülayim sözler ile gönül aldığını işittim.
</li>
<li><code>
Özüm ârzûladı anıñ tapğıña, tapınğalı keldim anıñ kapğıña</code><br/>
Ona hizmet etmeği arzuladım, kapısında hizmet için buraya geldim.
</li>
<li><code>
Tilek bu iligke tapınsa özüm, yarağ körse hâcib ötünse sözüm</code><br/>
Dileğim hükümdara hizmet etmektir, hâcib münâsip görürse, sözlerimin hükümdara arzedilmesini rica ederim.
</li>
<li><code>
Körüp sevdi hâcib bu ay toldını, tilinde yorıttı kamuğ ögdini</code><br/>
Hâcib bu Ay-Toldı'yi gördü ve sevdi, onu çok medih ve sena etti.
</li>
<li><code>
Yüzi körki kılkı kılınçı özi, kamuğ yakşı kördi tili uz sözi</code><br/>
Yüzünü, kıyafetini, tavır ve hareketini, şahsını, sözünü, konuşmasını, hepsini iyi ve güzel buldu.
</li>
<li><code>
İdi sevdi köñlün anı tapladı, ilig tapğıña bu yarağay tedi</code><br/>
Onu çok ve gönülden sevdi, Leğendi, onu hükümdarın hizmetine lâyık gördü.
</li>
<li><code>
Negü ter eşitgil sevitmiş kişi, sevitse kişi kör mün erdem başı</code><br/>
Dinle, kendisini sevdiren insan ne der, insan kendisini sevdirirse, onun kusuru en büyük fazilet telâkki edilir.
</li>
<li><code>
Kimi sevse aybı kör erdem bolur, kimi sevmese erdem öktem bolur</code><br/>
insan kimi severse, onun kusuru fazilet olur, kimi sevmezse, onun fazileti kusur görünür.
</li>
<li><code>
Bu sözke tanukı munu keldi söz, okığıl munı sen ayâ edgü öz</code><br/>
Şu söz buna şahit olarak gelmiştir, ey iyi insan, sen bunu oku.
</li>
<li><code>
Köñül kimni sevse mün erdem bolur, kamuğ tetrüsi oñ kokuzı tolur</code><br/>
Gönül kimi severse, onun kusuru fazilet olur, bütün ters işleri doğru ve eksikleri tam görünür.
</li>
<li><code>
Köñül kimni sevse kamuğı sevüg, körür közke ursa körünmez bolur</code><br/>
Gönül kimi severse, onun her şeyi sevimli olur, gören göze vursa, o bile kötü görülmez.
<br/><br/>
<code>
Hacib cevabı Aytoldıka</code><br/>
HÂCİBİN AY-TOLDI'YA CEVABI
</li>
<li><code>
Yanut berdi hâcib kör ay toldıka, ayur emdi ivme maña tur baka</code><br/>
Hâcip Ay-Toldı'ya cevap verdi ve dedi:—Şimdi acele etme, bu işi bana bırak.
</li>
<li><code>
Men aşnu ayayın iligke sözüñ, ne ermiş tilekiñ kim ermiş özüñ</code><br/>
Ben önce senin sözünü, dileğinin ne olduğunu, kim olduğunu hükümdara arzedeyim.
</li>
<li><code>
Seni bilsü ötrü yüzüñ körsüni, uçuz tutmasunı ağır tutsunı</code><br/>
Seni tanısın, bir de yüzünü görsün ve sana lâyık olduğun kıymeti versin.
</li>
<li><code>
Saña men kerekiñ baka turğa-men, kamuğ işleriñni seve kılğa-men</code><br/>
Senin için gerekli olan şeyleri ben takip edeceğim ve bütün işlerini severek yapacağım.
</li>
<li><code>
Üküş edgü sözler tilin sözledi, işiñ itge-men tep katığ kur badı</code><br/>
Pek çok iyi sözler söyledi ve : — işini yapacağım — diye kat'î söz verdi.
</li>
<li><code>
Bu yañlığ bolur bu kişi edgüsi, kişi edgüsi ol bodun yüdgüsi</code><br/>
insanların iyisi böyle olur, halkın yükünü hafifleten kimse insanların iyisidir.
</li>
<li><code>
Negü ter eşitgil bodun başlar er, kamuğ işni yetrü körüp işler er</code><br/>
Dinle, halkı idare eden ve her işi iyice araştırdıktan sonra yapan insan ne der.
</li>
<li><code>
Kimiñ devleti baş kötürse örü, kamuğ edgü kılğu bodunka törü</code><br/>
Halkın içinde yükselip, ikbâle eren insan halka hep iyi kanunlar tatbik etmelidir.
</li>
<li><code>
Kimiñ elgi bolsa bodunka uzun, silig bolğu kılkı kılınçı tüzün</code><br/>
Kim halka hâkim olursa, onun tabiati yumuşak, tavır ve hareketi asîlâne olmalıdır.
</li>
<li><code>
Yorık bolsa kimiñ bodunka sözi, süçig tutğu til söz me kodkı özi</code><br/>
Halk içinde kim nüfuz sahibi olursa, onun dili ve sözü tatlı olmalı, kendisi tevâzû göstermelidir.
</li>
<li><code>
Yayığ ol bu devlet eter hem buzar, ne irsel-turur terk irikse tezer</code><br/>
Bu devlet dönektir, hem yapar, hem bozar, o kararsızdır da, bıkarsa, çabuk kaçar.
</li>
<li><code>
Bu kutka ınanma usa edgü kıl, bu kün munda erse yarın anda bil</code><br/>
Bu ikbâle inanma, elinden gelirse iyilik et, bil ki, ikbâl bugün sende ise, yarın başkasındadır.
</li>
<li><code>
Bu kutka küvenme ay kut bulğuçı, keligli-turur kut yana barğuçı</code><br/>
Ey ikbâl bulan, bu ikbâle güvenme, gelen ikbâl, bir gün olur, gider.
</li>
<li><code>
Ay devlet idisi bu devlet bile, turayın tese tur sen edgü tile</code><br/>
Ey devlet sahibi, sen İkbâlinin devamını istersen, onun devamı müddetince sen de iyilik etmekte devam et.
</li>
<li><code>
Saña tegse beglik uluğluk ok a, kiçiglik anuk tut özüñ bolğuka</code><br/>
Sana beylik ve büyüklük erişirse, bu devlet içinde saç ve sakalının ağarması için, kendini küçük tut ve mütevâzi ol.
</li>
<li><code>
Yana aydı hâcib sen emdi yorı, sevinçin tirilgil badıñ kut kurı</code><br/>
Hâcib sözüne şöyle devam etti: — Sen imdi gönlünü hoş tut, artık devlet kuşağını kuşandın.
</li>
<li><code>
Sen az ivme işler üdiñe tutuğ, üdi kelse açlur bu beklig kapuğ</code><br/>
Sen bir az sabret, her işin müsait bir zamanı vardır, vakti gelince, kapalı kapılar açılır.
</li>
<li><code>
Yeme yakşı aymış biliglig sözi, biliglig sözi körse barçın tözi</code><br/>
Yine bilgili ne güzel söylemiş, bilen insanın sözü, dikkat edersen, değerli bir metâa benzer.
</li>
<li><code>
Kayu işke ivse uzar keç kalur, ive kılmış işler ökünçlüg bolur</code><br/>
Hangi işte acele edilirse, o iş uzar ve gecikir, acele yapılan işler peşimanlık ile neticelenir.
</li>
<li><code>
Üdiñe küdezgü işig ivmegü, kamuğ iş üdinde bolur ay bügü</code><br/>
Acele etmemek ve işin zamanını beklemek lâzımdır, ey hakîm, her iş zamanı gelince olur.
<br/><br/>
<code>
Aytoldı cevabı Hacibka</code><br/>
AY-TOLDI'NIN HÂCİBE CEVABI
</li>
<li><code>
Eşitti bu ay toldı barça sözüg, ayur serneyin men tutayın özüñ</code><br/>
Ay-Toldı bütün bu sözleri dinledi ve dedi:— O hâlde ben sabır edeyim ve bekleyeyim.
</li>
<li><code>
Meni kördi hâcib sözüm tıñladı, yarağı körü tursu vaktı üdi</code><br/>
Hâcib beni gördü ve sözlerimi dinledi, ne yapmak lâzım geldiğini ve ne zaman yapılacağını kendisi tâyin etsin.
</li>
<li><code>
Kayu üdte hâcib tilese meni, ol üdte keleyin tedi söz küni</code><br/>
Hâcib beni ne zaman isterse, ben onun tâyin edeceği gün ve saatte geleyim.
</li>
<li><code>
Turup çıktı ay toldı andın yana, eviñe kelip kirdi yazdı ton a</code><br/>
Ay-Toldı kalkıp, oradan çıktı, evine döndü ve içeri girip, soyundu.
</li>
<li><code>
Hâcib kördi ay toldı kılkı yañı, erende adınsığ kişide öñi</code><br/>
Hâcib Ay-Toldı'nın başka insanlardan farklı olduğunu ve bir başka hâl ve tavra sahip bulunduğunu gördü.
</li>
<li><code>
Ayur körmişim yok bu yañlığ kişi, biliglig ukuşluğ bodunda başı</code><br/>
Kendi-kendisine dedi:— Ben böyle bilgili, akıllı ve halk arasında bu kadar seçkin bir insan görmedim.
</li>
<li><code>
Bu mundağ kişiler bolur idi kız, bu kız kızlıkı kıldı kız atı kız</code><br/>
Bu gibi insanlar çok nâdir olur, nâdirliğinden dolayıdır ki, nâdire kız adı verilmiştir.
</li>
<li><code>
Kayu neñ kız erse uş ol neñ küsüş, küsüş neñ tilep bulmaz emger üküş</code><br/>
Hangi şey nâdir ise, o şey azizdir, insan aziz olan bir şeye mâlik olmak için çok zahmet çeker de onu yine elde edemez.
</li>
<li><code>
Bu mundağ kişiler iligke kerek, iligke kerek neñ kör ilke kerek</code><br/>
Hükümdar için bu gibi insanlar lâzımdır, hükümdara lâzım olan, memleket için de elzemdir.
</li>
<li><code>
Kamuğka tusulur kör erdemlig er, bu erdem bile er tilek ârzû yer</code><br/>
Bak, meziyetli insanın her kese faydası dokunur, bu meziyet ile insan bütün arzularına nail olur.
</li>
<li><code>
Üdi boldı hâcib iligke sözin, aça aydı ay toldı kılkı tözün</code><br/>
Zamanı geldi, hâcib hükümdara meseleyi açarak, Ay-Toldı'nın hâlini tavrını ve asaletini arzetti.
</li>
<li><code>
Ayu berdi kılkın kılınçı yañın, sayu berdi bilgin ukuşı teñin</code><br/>
Onun hâl ve tavrını, tabiatini birer-birer anlattı, akılı ile mütenâsip olan bilgisini bir-bir saydı.
<br/><br/>
<code>
İlig cevabı Hacibka</code><br/>
HÜKÜMDARIN HÂCİBE CEVABI
</li>
<li><code>
Eşitti ilig aydı keldür kanı, kayuda-turur bir köreyin anı</code><br/>
Hükümdar bunu duydu ve : — Getir, hani, nerededir, onu bir göreyim — dedi —
</li>
<li><code>
Tiler erdim emdi bu yañlığ kişig, udu barsa kılsa bu beglik işig</code><br/>
Bu devlet işini görecek ve takip edecek tam böyle bir insanı ben de şimdi arıyordum.
</li>
<li><code>
Tilek barça buldum bu ol bir sözüm, bu yañlığ kişike muñadur özüm</code><br/>
Bütün istediklerimi elde ettim, tek bir arzum kalmıştı, böyle bir insana çok ihtiyacım vardır.
</li>
<li><code>
Yorı bar okığıl anı sen maña, tapuğka köründür ay ersig toña</code><br/>
Haydi arslanım, yürü, git, sen onu bana çağır, huzuruma getir.
</li>
<li><code>
Turup çıktı hâcib kapuğka tegip, bir oğlan yügürtti tilin söz ıdıp</code><br/>
Hâcip kalkıp, çıktı, kapıya gelip, bir iç-oğlanı koşturarak, haber saldı.
</li>
<li><code>
Bu oğlan yügürdi tegürdi sözi, tonın kedti turdı sevinçin özi</code><br/>
Oğlan koştu ve sözü ona ulaştırdı, Ay-Toldı sevinçle kalktı, giyindi.
</li>
<li><code>
Atın mindi keldi kapuğka tüşüp, yorıp utru hâcib okıdı tuşup</code><br/>
Atına bindi, gelip, kapıya indi, hâcip karşı çıkıp, onu içeri aldı.
</li>
<li><code>
Ağırladı hâcib orun berdi tör, edeb birle ay toldı oldurdı kör</code><br/>
Hâcib ona saygı gösterdi ve baş-köşede yer verdi, Ay-Toldı edep ile yerine oturdu.
</li>
<li><code>
Hâcib kirdi ilig tapa yüz urup, iligke ötündi adakın turup</code><br/>
Hâcib dönüp, hükümdarın huzuruna girdi ve ayakta durarak, keyfiyeti ona arzetti.
<br/><br/>
<code>
İlig cevabı Hacibka</code><br/>
HÜKÜMDARIN HÂCİBE CEVÂBI
</li>
<li><code>
İlig aydı ünde maña kirsüni, köreyin anı men meni körsüni</code><br/>
Hükümdar : — Onu bana çağır, gelsin, beni görsün, ben de onu göreyim — dedi.
</li>
<li><code>
Hâcib çıktı aydı ay ay toldı tur, tapuğka körüngil kutuñ badı kur</code><br/>
Hâcib çıktı ve:—Ey Ay-Toldı, buyur hükümdarın huzuruna gir, artık talihin yaver oldu — dedi.
</li>
</ol>

</div><!--content ends-->
<div class="footer"><a href="../menu.html">menü</a> | <a href="../iletisim.html">iletişim</a></div>
</body>
</html>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>
