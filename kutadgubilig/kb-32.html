<!DOCTYPE html>

<html lang="tr-TR">
<head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" href="../base.css"/>
    <link rel="stylesheet" href="../light.css"/>
    <link rel="stylesheet" href="../dark.css"/>
    <link rel="stylesheet" id="theme-stylesheet" href="../style.css"/>    <link href="../../favicon.ico" rel="shortcut icon" type="image/png"/>

    <title>Öğdülmiş Hükümdara Kapıcı-Başının Nasıl Olması Gerektiğini Söyler ─ Kutadgu Bilig</title>

</head>
<body><button id="theme-toggle">AK</button>
<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Öğdülmiş Hükümdara Kapıcı-Başının Nasıl Olması Gerektiğini Söyler</h2>
<ol>
<li><code>
Öğdülmiş İligke Kapuğ Başlar Er Negü Teg Kerekin Ayur</code><br/>
Öğdülmiş Hükümdara Kapıcı-Başının Nasıl Olması Gerektiğini Söyler
</li>
<li><code>
Yanut berdi ögdülmiş aydı ilig, esen inç tirilgil ay kılkı silig</code><br/>
Öğdülmiş cevap verdi ve:-—Ey hükümdar, huzur içinde uzun seneler yaşa, ey yumuşak huylu — dedi —
</li>
<li><code>
Kapuğ başlar er ked bağırsak kerek, teni cânı birle tapuğsak kerek</code><br/>
Kaptcı-başı olan insan çok sâdık olmalı ve bu hizmeti canla başla benimsemiş bulunmalıdır.
</li>
<li><code>
Kapuğda yarutsa karañku tünüg, kapuğda batursa yarumış künüg</code><br/>
O karanlık geceyi hizmet kapısında ağartmak ve parlak güneşi de aynı kapıda batırmalıdır.
</li>
<li><code>
Törü hem toku bilse kılsa tapuğ, oñay bolsa kılkı kılınçı kamuğ</code><br/>
Hizmet ederken, usûl ve erkânı bilmeli, tabiatı, bütün tavır ve hareketi mülayim olmalıdır.
</li>
<li><code>
Tuzı etmeki keñ akı bolsa ked, kümüş berse altun er at terse ked</code><br/>
Tuzu-ekmeği bol ve kendisi çok cömert olmalı, gümüş ve altın vererek, etrafına çok insan toplamalıdır.
</li>
<li><code>
Keçe bolsa yatğak bu yatsa burun, ayu berse tegme kişike orun</code><br/>
Gece olunca, daha yatmadan, saray nöbetçilerini lüzumlu yerlere dikmelidir.
</li>
<li><code>
Azak yat baz erse ayıtğu kerek, oduğrak kim erse yağutğu kerek</code><br/>
Nereden geldiği belli olmayan yat ve yabancı varsa, onları soruşturmak ve aralarında en gözü açık olanları hizmete almalıdır.
</li>
<li><code>
Körü bekletip çıksa karşı kapuğ, tükel boldı ol künki barça tapuğ</code><br/>
Saray kapısını gözü önünde kapatıp çıkınca, o günün bütün hizmeti tamamlanmış olur.
</li>
<li><code>
Yana erte tursa kapuğ başlasa, keçe tañda turğaknı tepretmese</code><br/>
Sabahleyin kalkınca, kapıdaki vazifesinin başına geçmeli, sabah akşam nöbetçileri yerinde tutmalıdır.
</li>
<li><code>
Kalı yol üdi bolsa başlap kirip, körünse hılın barça yumğı terip</code><br/>
Kabul zamanı gelince, o bütün takımını toplayarak, onların başında huzura çıkmalıdır.
</li>
<li><code>
Özi çıksa körnüp üküş turmasa, kapuda kişi kolsa özde basa</code><br/>
Huzurda çok kalmamalı, şöyle bir görünüp çıkmalı, kapıda da kendi yerine bir adam bırakmalıdır.
</li>
<li><code>
Er at kirse hılça körünse tüzü, bu körse yarağlı yarağsız azu</code><br/>
Hizmetkârlar takım hâlinde, birden huzura çıkarken, o buna lâyık olan ve olmayanları gözden geçirmelidir.
</li>
<li><code>
Kalı yol kesilse kapuğ başçısı, yana kirgü bolsa er at sözçisi</code><br/>
Kabul zamanı sona erince, kapıcı-başı hizmetkârlardan mâruzâtta bulunacak kimse varsa, onunla tekrar huzura girmelidir.
</li>
<li><code>
Ötünse er at ötgi kolsa tilek, muñadmış kişike bu bolsa yölek</code><br/>
Onların isteklerini arzetmeli, arzularını desteklemeli ve onlara yardım etmelidir.
</li>
<li><code>
Alu berse açı kör altun kümüş, kayuka at alsa kayuka yumuş</code><br/>
Onlara hükümdardan altın-gümüş, ihsanlar koparmalı, bâzılarına unvan ve bâzılarına da vazife verilmesi hakkında tavassutta bulunmalıdır.
</li>
<li><code>
Erig tapnurı kim bağırsak seve, tapınmaz kayusı yorığlı yava</code><br/>
Kim gönülden, severek hizmete gayret ediyor, kim hizmet görmeyerek, boşuna geziyor.
</li>
<li><code>
Yarağlığ kayu ol asığlığ kayu, boluğluğ kayu ol tusuluğ kayu</code><br/>
Uygun ve faydalı olanı kim, ileride faydalı olacak bir istidada sahip bulunanı kim.
</li>
<li><code>
Ötünse begiñe bu tegme birig, aça adra berse kötürse erig</code><br/>
Bunları hep beyine arzetmeli ve birer-birer açıklayarak, lâyık olanı yükseltmelidir.
</li>
<li><code>
Çıkıp edgü yarlığ tegürse tilin, er at köñli mundağ isitse alın</code><br/>
Çıkınca, hükümdarın taltif ve takdir hakkındaki fermanlarını bizzat tebliğ etmeli ve hizmette bulunanların gönlünü böyle tedbirler ile ısındırmalıdır.
</li>
<li><code>
Kapuğda ite tursa oldruğ turuğ, tüzülse orun kalmasa bir kuruk</code><br/>
Kapıda oturacak ve duracak yerleri dâima nizam altında bulundurmalı ve öyle tertip etmeli ki, hiç kimse açıkta ka-lmasın.
</li>
<li><code>
Körü alsa yat baz keligli kişig, ağır tutsa koldaş kılınmış işig</code><br/>
Gelen yat ve yabancı kimseleri karşılamak ve arkadaş edindiği kimselere de hürmet göstermelidir.
</li>
<li><code>
Liv aş tirki kirse körü ıdsa köz, yarağsıznı körse anı tıdsa öz</code><br/>
Yemek tepsisi girdiği vakit, onu göz altında bulundurmalı ve münâsip olmayan şeyleri görürse, buna mâni olmalıdır.
</li>
<li><code>
Şireni çıkarda körüp saklasa, añar toğru yolda elig tegmese</code><br/>
Şıra çıkarken, onu nezâret altına almalı ve yolda her hangi bir elin ona dokunmamasına dikkat etmelidir.
</li>
<li><code>
Kapuğda çıkarsa liv aş tirkini, körü tüz ületse begi körkini</code><br/>
Kapıdan yemek çıkarken, tepsilere nezâretle bunun, beyin şanına lâyık bir şekilde, her kese dağıtılmasına dikkat etmelidir.
</li>
<li><code>
Neçe ka tegürgü kerek bu aşığ, kuruğ kodmasa bir içig hem taşığ</code><br/>
içte ve dışta hiç kimseyi açıkta bırakmamak için, kaç kap yemek dağıtmak lâzım geldiğini bilmelidir.
</li>
<li><code>
İki neñ bedütür bu begler çavı, ilinde tuğı kör törinde livi</code><br/>
Beylerin şöhretini iki şey büyütür: eşiğinde— tuğu ve baş köşesinde — sofrası.
</li>
<li><code>
Adın ma iki neñ kapuğ körki ol, bedütür beg atın açar kutka yol</code><br/>
Şu iki şey de kapının süsüdür, bunlar beyin adını büyütür ve saadete yol açar.
</li>
<li><code>
Uluğ hâcibı bolsa âzâd kişi, takı bir yarağlığ kapuğ el başı</code><br/>
Bunlardan biri — hür insan olan ulu hâcıb, biri de— işinin ehli olan bir kapıcı-başıdır.
</li>
<li><code>
Bu iki kişi birle itlür kapuğ, uluğluk bile atı yadlur kamuğ</code><br/>
Bu iki kimse ile kapı tanzim edilir ve beyin adı büyüklükle her tarafa yayılır.
</li>
<li><code>
İdişçi töşekçi yeme aşçıka, tüzü köz kemişse yeme tuğçıka</code><br/>
Kapıcı-başı şarapçı, döşekçi, aşçı ve tuğcuları hep göz önünde tutmalıdır.
</li>
<li><code>
Yeme kuşçı kişçi yeme ok yaçı, anuk tutsa künde kapuğda tuçı</code><br/>
Doğancı, avcı ve okçuları da her gün ve her an kapıda hâzır bulundurmalıdır.
</li>
<li><code>
Turup barsa evke hılın koldaşın, özi birle eltse yetürse aşın</code><br/>
Oradan kalkıp, evine giderken, yardımcı ve arkadaşlarını birlikte götürerek, onlara yemek ikram etmelidir.
</li>
<li><code>
Yetürse içürse todursa karın, kuruğ ıdmasa berse özde barın</code><br/>
Yedırip-içırerek, karınlarını doyurduktan sonra da, boş göndermemeli, neyi varsa, onlara ihsanda bulunmalıdır.
</li>
<li><code>
Öziñe bir at ton tolum kılsa tap, adının ülese bir az kodsa tap</code><br/>
O bir at, bir kat elbise ve silâh ile yetinmelidir, kendisine az bir şey kalsa yeter, kalanı başkalarına dağıtmalıdır.
</li>
<li><code>
Tapuğka kelir erse yat baz kişi, körü alsa itse otağı işi</code><br/>
Yat-yabancı bir kimse hizmete gelirse, onu karşılayıp, kalacağı yeri ve arkadaşlarını tâyin etmelidir.
</li>
<li><code>
Tapuğka körüñinçe körse anı, aşı boğuzı ornı atı hem tonı</code><br/>
Huzura çıkmadan önce, onu görmeli, yiyeceğine-içeceğine, yerine, atına-elbisesine dikkat etmelidir.
</li>
<li><code>
Yeme aytu tursa er at hâllerin, açı hem tokı ya tonın oprakın</code><br/>
Hizmetkârların hâllerini sormalı, açmıdırlar-tokmudurlar, yiyecekleri varmı, bunlar ile dâima ilgilenmelidir.
</li>
<li><code>
Muñadığlı barmu elig tarlıkın, muñıña yarasa ötese hakın</code><br/>
Eli darda kalan varsa, onun ihtiyâcını karşılamak ve hakkını vermelidir.
</li>
<li><code>
Kim erse kapuğka birer kelmese, ayıtsa tilese ne bolmış tese</code><br/>
Bir kimse bir müddet kapıya gelmezse, ne olduğunu sormalı ve sebebini araştırmalıdır.
</li>
<li><code>
Kalı iglig erse ayıtğu kerek, yavalık kılur erse tıdğu kerek</code><br/>
Eğer hasta ise, hâlini sormalı, haylazlık ediyorsa, buna mâni olmalıdır.
</li>
<li><code>
Bu barça begiñe bağırsaklık ol, sevinçin tilep bu tapuğsaklık ol</code><br/>
Bütün bunlar beye karşı içten bağlılık ifâde eder, bu onu memnun etmek için, candan yapılması lâzım gelen bir iştir.
</li>
<li><code>
Negü ter eşitgil tapu kılmış er, tapuğ birle begde ağır bolmış er</code><br/>
Hizmet etmiş ve hizmeti ile beyden takdir görmüş insan ne der, dinle.
</li>
<li><code>
Tapuğçı begiñe bağırsak kerek, bağırsak tegüçi tapuğsak kerek</code><br/>
Hizmetkârın beyine içten bağlı olması lâzımdır, içten bağlı olanında candan hizmet etmesi lâzımdır.
</li>
<li><code>
Tapuğsak bir özkey bağırsak kulı, bekütür yarı künde beglik ulı</code><br/>
Candan hizmet eden sâdık ve candan bağlı bir kulun hizmeti beyliğin temelini günden-güne sağlamlaştırır.
</li>
<li><code>
Öz asğı tilemez bağırsak bolup, beg asğı tiler künde edgü kolup</code><br/>
Candan hizmet eden kimse kendi faydasını düşünmez, o her gün iyi niyetle beyin menfaati için çalışır.
</li>
<li><code>
Asığ kılsa azğan anıñ men kulı, çeçek yaslığ erse biçer-men ulı</code><br/>
Yaban çiçeği faydalı ise, ben onun kuluyum, eğer özenilerek yetiştirilmiş çiçek zararlı ise, onun kökünü keserim.
</li>
<li><code>
Bağırsız tusulmaz oğulda körü, bağırsak tapuğçı tususı örü</code><br/>
Candan bağlı hizmetkârın kıymeti merhametsiz ve hayırsız evlâttan, daha yüksektir.
</li>
<li><code>
Asığsız tusulmaz kadaş erse kod, tusulur adaş tut asığ birle tod</code><br/>
Faydasız ve değersiz ise, kardeş olsa bile onu bırak, istifâde edebileceğin insanı arkadaş edin ve onun bol-bol hayrını gör.
</li>
<li><code>
Tili birle yumşak süçig tutğu söz, köñül tutsa alçak yaruk tutsa yüz</code><br/>
Kapıcı-başı yumuşak ve tatlı sözlü olmalı, gönülünü alçak tutmalı ve her vakit güler yüz göstermelidir.
</li>
<li><code>
Tügük yüz açığ söz kişig tumlıtur, tiriglikte kitmez köñülde yatur</code><br/>
Çatık yüz, acı söz insanı soğutur ve bunun tesiri bütün hayat boyunca devam eder, insanın gönlünden çıkmaz.
</li>
<li><code>
Muñar meñzer emdi bu beytig okı, sözi mani birle ukulğay takı</code><br/>
Şimdi buna benzeyen şu beyti oku, sözü ile birlikte mânası da anlaşılır.
</li>
<li><code>
Sözün sökse yalñuk açıtsa tilin, süñükke sızığ ol köñülke yalın</code><br/>
insan sözü ile söğer ve dili ile acıtırsa, bu kemiğe sızı ve gönüle ateş olur.
</li>
<li><code>
Urup berge başı büter terk söner, tilin sökse bütmez açığı yılın</code><br/>
Vurulan kamçı yarası kapanır ve çabuk geçer, dil acısı ise, yıllarca dinmez.
</li>
<li><code>
Kalı atlanur bolsa begler süke, ya kuşka çögenke ya el körgüke</code><br/>
Beyler sefere, ava, cirit oyununa veya memleket gezisine çıktıkları vakit,
</li>
<li><code>
İdi sak küdezgü bu yerde begin, yoduğ tegmese anda teñsizlikin</code><br/>
Beyini çek dikkatle gözetmeli, başına kötü bir hâdise, bir felâket gelmesini önlemelidir.
</li>
<li><code>
Kalı tuşsa beglerke yañluk hatâ, tuşar at öze kuşta avda süde</code><br/>
Eğer beylere bir felâket ve belâ gelirse, bu avda, kuş avında veya seferde hareket esnasında gelir.
</li>
<li><code>
Bütünsüz bar erse yıratğu anı, siziklig bar erse sakıñu anı</code><br/>
İtimat edilemeyecek kimseleri onun yanından uzaklaştırmalı, şüpheli kimselere karşı ihtiyat tedbirleri almalıdır.
</li>
<li><code>
Bütün çın sevigli bağırsak kişi, yakın yortsa begke küdezse başı</code><br/>
Onun başını korumak için, itimatlı, doğru, onu seven ve ona gönülden bağlı insanları beyin etrafında bulundurmalıdır.
</li>
<li><code>
Sü başçı tüze tursa yortuğ kurın, eriglerni yığsa yetürse soñın</code><br/>
Kumandan beyin muhafız alayını tanzim ederken, kimsenin ileri gitmemesine ve geri de kalmamasına dikkat etmelidir.
</li>
<li><code>
Kiçig kur uluğlar ara kirmese, yırak taş yorığlı yakın yortmasa</code><br/>
Küçük rütbeli kimseler büyükler arasına girmemeli, uzak ve dışarıda bulunması icap edenler de yakın gelmemelidir.
</li>
<li><code>
Kapuğda neteg erse oldruğ turuğ, bu yortuğda andağ kerek ay uluğ</code><br/>
Her kesin saray kapısındaki mevkii ve yeri ne ise, bu hareket esnasında da olduğu gibi muhafaza edilmelidir, ey büyük.
</li>
<li><code>
Kapuğ başlar erniñ bağırsaklıkı, bu yañlığ kerek ay ajunçı akı</code><br/>
Kapıcı-başı olan kimse böyle içten bağlı olmalı, ey cömert hükümdar.
</li>
<li><code>
Bu yañlığ kerek bu kapuğ başlar er, begi etmeki yep işin işler er</code><br/>
Kapıyı bekleyen ve beyinin ekmeğini yiyip, işini gören insan böyle omalıdır.
</li>
<li><code>
Munukı men aydım eşitti ilig, talu er tilese üdürsü bilig</code><br/>
işte ben söyledim ve hükümdar dinledi, eğer seçkin insan dilerse, bilgiyi tercih etsin.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E SUALİ
</li>
<li><code>
İlig aydı uktum munı belgülüg, takı bir sözüg ay maña ülgülüg</code><br/>
Hükümdar:—Bunu iyice anladım, bir şey daha soracağım, buna da düşünerek, cevap ver — dedi —
</li>
<li><code>
Bilir sen seziksiz ajun begleri, yalavaç ıdur ildin ilke eri</code><br/>
Şüphesiz, bilirsin ki, dünya beyleri memleketten memlekete elçi gönderirler.
</li>
<li><code>
Ayu ber maña bir bilig söz uzı, yalavaç ıdur ildin ilke özi</code><br/>
Bana mühim bir söz söyle, bir bilgi daha ver, bir memleketten bir memlekete elçi gönderirken,
</li>
<li><code>
Negü teg kerek bu yalavaçlık er, añar bütse begler karılatsa yer</code><br/>
Beylerin ona inanması ve onu yollaması için, bu elçiliğe nasıl bir insan lâzımdır?
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>
  <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
