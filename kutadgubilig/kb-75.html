<!DOCTYPE html>

<html lang="tr-TR">
<head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" id="theme-stylesheet" href="../style.css"/>
    <link rel="stylesheet" href="../base.css"/>
    <link href="../../favicon.ico" rel="shortcut icon" type="image/png"/>

    <title>Doğruluğa Karşı Doğruluk Ve İnsanlığa Karşı İnsanlık Gösterilmesini Söyler ─ Kutadgu Bilig</title>

</head>
<body><button id="theme-toggle">AK</button>
<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Doğruluğa Karşı Doğruluk Ve İnsanlığa Karşı İnsanlık Gösterilmesini Söyler</h2>
<ol>
<li><code>
Könilikke Könilik Kişilikke Kişilik Kılmakın Ayur</code><br/>
Doğruluğa Karşı Doğruluk Ve İnsanlığa Karşı İnsanlık Gösterilmesini Söyler
</li>
<li><code>
Bu bir törlügi ol takı birsini, ayayın eşitgil aça-men anı</code><br/>
Bu bir türlüsüdür, birini daha dinle, ben onu da sana izah edeyim.
</li>
<li><code>
Unıttıñmu erki azu örtülüp, bu iş utru tuttuñ ne asğı körüp</code><br/>
Sen bir şeyi acaba unuttunmu, yoksa bu kapalımı kaldı, ne fayda umarak, bu işi yapmak istiyorsun.
</li>
<li><code>
Bilir sen ajunda bu ögdi üküş, vefâlığ kişike bolur ay küsüş</code><br/>
Bilirsin ki, dünyada vefalı insanlar çok takdir edilir ve alkışlanır, ey aziz insan.
</li>
<li><code>
Ajun boldı erse törü öñdisi, kişike kişilik bolur belgüsi</code><br/>
Dünya yaratılalı beri bir kanun ve âdet vardır ve bunun nişanesi de insanlara karşı insanlık göstermektir.
</li>
<li><code>
Kişi edgülükke kılur edgülük, biriñe yanutı kılur on ülüg</code><br/>
insan iyiliğe karşı iyilik yapar, hattâ bir iyiliğe on iyilik ile mukabele etmelidir.
</li>
<li><code>
Kimiñ aslı bolsa atadın arığ, anıñdın kelir edgü ilke asığ</code><br/>
Kimin soyu babadan temiz ise, ondan memlekete iyilik ve fayda gelir.
</li>
<li><code>
Ana oğrılık suv alınsa yaşut, oğul tuğsa andın bolur halkka yut</code><br/>
Eğer ana hırsızlık suyunu gizlice alır ve bundan bir oğul doğarsa, o memleket için bir âfet olur.
</li>
<li><code>
Baka kör sen emdi ilig edgüsin, özüñ buldı nimet yegü kedgüsin</code><br/>
Şimdi hükümdarın iyiliği için çalış, sen ondan, yiyecek, giyecek gibi, bir çok nimetler gördün.
</li>
<li><code>
Bu erdem bilig ya ukuşka kamuğ, sebeb boldı ilig açıldı kapuğ</code><br/>
Bütün bu faziletlere, bilgi ve anlayış sahibi olmana hükümdar sebep oldu ve bu yüzden sana bütün kapılar açıldı.
</li>
<li><code>
Seni at ayağ birle kıldı uluğ, saña edgülükke ol açtı kapuğ</code><br/>
O sana unvan ve rütbeler verdi, seni yükseltti, iyilik kapılarını o sana açtı.
</li>
<li><code>
Unıttıñmu erki bu edgülerig, yanut kılmağumu ay köñli tirig</code><br/>
Bu iyilikleri, acaba unuttunmu, ey gönülü diri, bütün bunlara karşı hiç bir mukabelede bulunmamalımı.
</li>
<li><code>
İrig sözledim men sözüg ay kadaş, erilme serilme köñül kılma baş</code><br/>
Ey kardeş, ben bir az sertçe konuştum, bana kızma, hiddetlenme ve gönlün kırılmasın.
</li>
<li><code>
Köni söz irig ol köñülke açığ, siñürse anıñ asğı bergey tatığ</code><br/>
Doğru söz sert olur ve gönüle acı gelir, bu sözün mânasını iyice ruhuna sindirirsen, faydası senin için tatlı olur.
</li>
<li><code>
İrig sözke buşma kalı tegse söz, köni söz irig ol iriglenme öz</code><br/>
Eğer sana sert söz söyleyen olursa, buna kızma, doğru söz sert olur, sen buna karşı sertlik gösterme.
</li>
<li><code>
Muñar meñzetü keldi emdi sözüm, eşitgil munı sen ay körklüg yüzüm</code><br/>
İmdi buna benzer bir sözüm var, ey güzel yüzlüm, onu dinle.
</li>
<li><code>
Köni söz açığ ol siñürgil anı, yarın asğı kelgey süçitgey seni</code><br/>
Doğru söz acıdır, onu hazmedebiiirsen, yarın faydasını görürsün, o sana zevk verir.
</li>
<li><code>
Köni söz köñülke kör açığ irig, irig söz köni ol köni söz kanı</code><br/>
Doğru söz, bak, gönüle acı ve sert gelir, sert söz doğrudur, o doğru söz nerede.
</li>
<li><code>
Sen oğlan kiçig erken öldi atañ, bilig erdem üstep kızartmadıñ eñ</code><br/>
Sen henüz küçük iken, baban öldü, sen de bilgi ve fazilet kazanarak, saadete ermemiş idin.
</li>
<li><code>
İlig aldı körgil igidti seni, anın bolduñ emdi kişiler sanı</code><br/>
Hükümdar seni aldı ve terbiye etti, bu sayede imdi sen insanlar sırasına girdin.
</li>
<li><code>
Bu kul küñ at adğır bu yer suv kamuğ, iligdin tegip açtı devlet kapuğ</code><br/>
Bu kul-câriye, at-aygır ve bütün bu yer-su hükümdardan geldi ve sana devlet kapısı açıldı.
</li>
<li><code>
Özuñ buldı nimet kamuğ edgülük, yadıldı atıñ ilde bolduñ külüg</code><br/>
Sen her türlü nîmet ve iyilikleri buldun, adın memlekette yayıldı ve sen de meşhur oldun.
</li>
<li><code>
Yararmu saña emdi yandru turup, özüñ yüz evürse yağı teg bolup</code><br/>
Şimdi bütün bunlara karşı kalkıp, düşman gibi, ondan yüz çevirmek sana yakışırını.
</li>
<li><code>
Tusulğu udında sen andın kaçıp, öñin tursa sen kalğa köñli açıp</code><br/>
Onun için faydalı olabileceğin bir zamanda ondan kaçıp, uzaklaşırsan, onun gönlünü ıztırap içinde bırakmış olursun.
</li>
<li><code>
Saña kıldı ilig kamuğ edgülük, yanutı kereksizmü yandru külüg</code><br/>
Hükümdar sana her türlü iyilikleri yapdı, ey şöhretli insan, buna mukabele etmek gerekmezini.
</li>
<li><code>
Kişi körse ögse seni alkayu, atıñ barsa ilde vefâlığ teyü</code><br/>
İnsanlar gördükçe seni öğsünler, memlekette adın vefalı insan olarak yayılsın.
</li>
<li><code>
Negü ter eşitgil kişi edgüsi, kişilik bolur çın kişi belgüsi</code><br/>
insanların iyisi ne der, dinle, gerçek insanların nişanesi insanlıktır.
</li>
<li><code>
Kişilik kıl ay er kişi bol uluğ, kişi mundağ urdı kişilik yoluğ</code><br/>
Ey mert insan, insan ol ve bu vasfınla yüksel, insan insanlık yolunu böyle tarif etti.
</li>
<li><code>
Kişi bol kişike kişilik kılın, kişi atı ögdi özüñke alın</code><br/>
însan ol, insanlara karşı insanlık yap, insan vasfını kendin için en yüksek bir unvan olarak taşı.
</li>
<li><code>
Saña edgü kıldı ilig miñ yanut, ol edgü yanutı sen edgü anut</code><br/>
Hükümdar sana iyilik yaptı, sen de bu iyiliği iyilik ile karşılamağa çalış.
</li>
<li><code>
Yanutluğ kişi ol kişi edgüsi, bodunda talusı kişi belgüsi</code><br/>
İyiliği karşılıksız bırakmayan kimse, insanların iyisi, halkın seçkini ve insanlık nişanesini taşıyandır.
</li>
<li><code>
Kiçig erdiñ oğlan biligsiz otun, sini ol yöledi kopurdı kutun</code><br/>
Sen bilgisiz, değersiz, küçük bir çocuk idin, sana o destek oldu ve saadet içinde o seni ylükseltti.
</li>
<li><code>
Yuluğ kıl añar emdi cânıñ teniñ, udıp yatma tün kün işin kıl anıñ</code><br/>
Canını ve tenini şimdi ona feda et, uyuyup yatma, gece-gündüz onun hizmetinde bulun.
</li>
<li><code>
Ol edgü yanutı bu edgü anut, saña ma bayat berge edgü yanut</code><br/>
O iyilik karşılığında bu iyilik hazır olsun, Tanrı sana da buna mukabil iyilik verir.
</li>
<li><code>
Negü ter eşitgil ay köñli yakın, kişilik kılığlı bağırsaklıkın</code><br/>
Kalbi yakın olan ve içten bağlılık ile insanlık yolunda yürüyen adam ne der, dinle.
</li>
<li><code>
Kimiñ sen aşın yese sen kıl işin, bağırsaklık artur halâl ye aşın</code><br/>
Sen kimin ekmeğini yersen, onun işini gör, bağlılığını gittikçe arttır ve yediğin ekmek sana halâl olsun.
</li>
<li><code>
Tuz etmek hakını küdezip eren, yetürmiş kişike yuluğlar başın</code><br/>
İnsan olanlar tuz-ekmek hakkını gözeterek, bunu verene canlarını feda ederler.
</li>
<li><code>
Tilek bulduñ ârzû kamuğ edgü yol, bu kün edgü birle añar sen tusul</code><br/>
Bütün dilek ve arzularını buldun ve ıyı yola girdin, bugün sen de iyilikle ona faydalı ol.
</li>
<li><code>
Ağı kedti haz baz özüñ örtti öz, seni yañsağuçı körüp kamdı köz</code><br/>
Sen sırma giydin ve vücûdunu ipekler ile örttün, hased edenlerin gözlen sana bakıp, kamaştı.
</li>
<li><code>
Sen emdi iligke kedür edgü at, körüp sızsu düşmân boyun egsü yat</code><br/>
Şimdi sen hükümdara iyi nâm kazandır, düşmanlar bunu görüp, sinsinler ve yabancılar boyun eğsinler.
</li>
<li><code>
Tümen ârzû nimet yediñ inçlenip, boyun yal bedüttüñ buka teg kılıp</code><br/>
Sen huzur içinde bin türlü arzu ve nimetlere nail oldun, bir boğa gibi, boyun ve enseni kalınlaştırdın.
</li>
<li><code>
Bu küç tutğıl emdi uğ işiñe, duâ artsu edgü uzun yaşıña</code><br/>
Bu kuvveti şimdi hükümdarın hizmetine kullan, uzun ömürlü olması için, halk ona hayır-duâ etsin.
</li>
<li><code>
Ajun mâlı terdiñ özüñ boldı bay, kevel mindiñ arkun yeme tazı tay</code><br/>
Sen dünya malını topladın ve zenginleştin, her türlü arap atlarına, cins atlara ve taylara mâlik oldun.
</li>
<li><code>
İligke yuluğ kılğıl işlet bu neñ, tilekleri bolsu kızıl kılsu eñ</code><br/>
Bu malı kullan ve hükümdarın uğrunda onları feda et, onun arzulan yerine gelsin ve yüzü gülsün.
</li>
<li><code>
İlig tahtka minsün bu kün inçrünüp, yağısı yer öpsü yırak yinçrünüp</code><br/>
Hükümdar bugün huzur içinde tahtına çıksın, onun düşmanı uzaktan başını eğip, yer öpsün.
</li>
<li><code>
Uzun kıldı elgiñ yorık kıldı söz, sever sevmez erse saña açtı köz</code><br/>
O sana salâhiyet verdi ve emirlerinin dinlenmesini sağladı, dost düşman, her kes sana bakıyor.
</li>
<li><code>
Sen emdi duâ artur edgü adaş, seniñ bolsu devlet uzun bolsu yaş</code><br/>
Ey dostum, sen şimdi hayır-duânın artmasına bak, saadet ve huzur içinde uzun bir ömür sür.
</li>
<li><code>
Kişi aslı mundağ kılur edgülük, ot atı ajunda kalır meñülük</code><br/>
Asıl insan böyle iyilik yapar ve onun adı dünyada ebedî kalır.
</li>
<li><code>
İdi yakşı aymış bu tazı tili, kişi aslı bilgüke açmış yolı</code><br/>
Arapçada insanların aslını bilmeğe yol açan çok iyi bir söz vardır.
</li>
<li><code>
Kişi aslıña kör kılınçı tanuk, kılınçı ne erse kör aslı ol-ok</code><br/>
İnsanların aslına onun hareketi şâhiddir, hareketi nasıl ise, aslı da odur.
</li>
<li><code>
Kimiñ aslı edgü kılınçı oñay, isiz aslıña kendü kılkı tanuk</code><br/>
Kiminin aslı iyi ise, onun hareketi aslına uygun olur, kötünün aslına onun kendi tavır ve hareketi delildir.
</li>
<li><code>
İlig kılk evürse ay kılkı silig, anı evre yandur ayu ber bilig</code><br/>
Ey temiz tabiatli insan, hükümdar tavır ve hareketini değiştirirse, onu tekrar doğru yola sevk et ve bilgi ile onu aydınlat.
</li>
<li><code>
Kamuğ edgülükke ilig boldı baş, bu edgüg kodup sen özüñ kılma taş</code><br/>
Bütün iyilikler hükümdar yanındadır, bu iyiliği bırakıp, sen bunun dışında kalma.
</li>
<li><code>
Keñeş kıldıñ emdi ınanıp maña, özüm bilmişin barça aydım saña</code><br/>
Bana itimat ederek, benim ile istişarede bulundun, ben de bütün bildiklerimi söyledim.
</li>
<li><code>
Men aymışlarım hem özüñ bilmişiñ, bakıp teñleyü kör açılğay işiñ</code><br/>
Benim söylediklerim ile kendi bildiklerini iyice mukayese eder ve dikkatle gözden geçirirsen, işin kolayca halledilir.
<br/><br/>
<code>
Öğdülmiş cevabı Odgurmışka</code><br/>
ÖĞDÜLMİŞ'İN ODGURMIŞ'A CEVABI
</li>
<li><code>
Sevindi kör ögdülmiş aydı kadaş, bu yañlığ kerek ay kişilikke baş</code><br/>
Öğdülmiş sevindi ve : — Ey kardeş, büyük insan böyle olmalıdır — dedi —
</li>
<li><code>
İdi yakşı aydıñ bu sözler bu kün, yazıldı maña bu tügülmiş tügün</code><br/>
Bu sözleri bugün çok iyi söyledin, bu düğüm benim için çözülmüş oldu.
</li>
<li><code>
Maña örtüg erdi bu sözler neçe, kötürdüñ bu örtüg sen aydıñ aça</code><br/>
Bütün bu söylediklerin benim için mechûl bulunuyordu, izahların ile bu örtüyü kaldırdın.
</li>
<li><code>
Özüm kodtı emdi bu ârzû tilek, bayat ok bolu bersü arka yölek</code><br/>
imdi ben bu arzumdan vaz geçtim, Tanrı bana destek ve yardımcı olsun.
</li>
<li><code>
Küdezsü idim tutsu köñlüm tüze, ne kılkım kılınçım könilik öze</code><br/>
Rabbim beni korusun, gönlümü temiz tutsun ve hareketlerimde, beni doğru yoldan ayırmasın.
</li>
<li><code>
Duâ birle yarı basut kıl maña, unıtma meni sen tutuzdum saña</code><br/>
Sen de duâ ederek, muvaffak olmam için bana yardımda bulun, beni unutma, kendimi sana teslim ettim.
</li>
<li><code>
Sözin kesti koptı adakın örü, esenleşti atlandı keldi berü</code><br/>
Sözünü kesti ve ayağa kalktı, vedâlaştı ve atına binip, geri döndü.
</li>
<li><code>
Eviñe kelip tüşti kirdi yorıp, aş içgü yedi tındı ança serip</code><br/>
Evine gelip, atından indi ve yürüyerek içeri girdi, yemeğini yedi ve bir müddet istirahat etti.
</li>
<li><code>
Kodı ıdtı kesme yaruk yüz tudı, kalık tul tonı kedti belin badı</code><br/>
Gök dul elbisesini giydi ve belini bağladı, zülfünü dağıtıp, parlak yüzünü kapadı.
</li>
<li><code>
Yaşık yazdı bolğay örüglüg saçı, tiyiñ kiş öñi tuttı dünyâ içi</code><br/>
Güneş örülmüş saçını çözmüş olacak, dünya içi sincap ve samur rengine büründü.
</li>
<li><code>
Töşek koldı yattı bir az inçrünüp, udıdı bir ança süçig amrulup</code><br/>
Yatağını hazırlattı ve yatıp, bir az istirahat etti, bir müddet tatlı ve sakin bir uykuya daldı.
</li>
<li><code>
Odundı baka kördi kötrüp başın, kalık kız küler teg yırıştı tişin</code><br/>
Uyandı ve başını kaldırarak, yukarı baktı, gök yüzü kızların tebessümü gibi, dişlerini gösterdi.
</li>
<li><code>
Yaşık baş kölürdi yüz açtı yañı, ajun bütrü tuttı ürüñ kuş öñi</code><br/>
Güneş başını kaldırdı, tekrar yüzünü açtı, dünyanın her tarafı ak-kuş rengine girdi.
</li>
<li><code>
Turu keldi terkin kör ögdülmişe, yunup tañ namâz kıldı tattı aşa</code><br/>
Öğdülmiş acele yerinden kalktı, âbdest alıp, sabah namazını kıldı, bir az bir şeyler yedi.
</li>
<li><code>
Atın mindi bardı yana karşıka, tüşüp kirdi ilig taparu oka</code><br/>
Atına binip, tekrar saraya gitti, inip, doğruca hükümdarın yanına girdi.
<br/><br/>
<code>
İlig suali Öğdülmişke</code><br/>
HÜKÜMDARIN ÖĞDÜLMİŞ'E SUÂLİ
</li>
<li><code>
Ayıttı ilig andın odğurmışığ, ayur inç esen barmu kılkı bışığ</code><br/>
Hükümdar ona Odgurmış'ı sordu ve : — O kâmil insanın sıhhati nasıldır, râhatmıdır — dedi —
</li>
<li><code>
Negü ter meni üşgürürmü duân, duâ ol bayattın belâka amân</code><br/>
Ne der, beni duada hatırlıyor mu, Tanrıya duâ sayesinde insan belâlardan aman bulur.
</li>
<li><code>
Duâ birle yalñuk bulur edgülük, duâ birle uçmak bulur meñülük</code><br/>
însan duâ ile iyilik bulur, duâ ile ebedî cennete kavuşur.
</li>
<li><code>
Ajunda yok erse bu edgü duâ, esiz yer kodı baray erdi toğa</code><br/>
Dünyada hayır-duâ bulunmasa idi, bu kötü dünya çoktan felâket çukuruna yıkılmış olurdu.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı bu söz, köni yarlıkadı bilig birle tüz</code><br/>
Öğdülmiş cevap verdi: —Hükümdarın bu sözü doğru, ilme ve akıla uygundur — dedi —
</li>
<li><code>
Kadaşım bu kün anda yalñuzlukun, duâ birle bizni kolur muñluğun</code><br/>
Kardeşim bugün orada yalnızlık ve zaruret içinde, bize duâ etmekle meşguldür.
</li>
<li><code>
Biziñde osalrak adın kim bolur, yazuk biz kılurmız duâ ol kılur</code><br/>
Bizden daha gafil kim olabilir, günâhı biz işleriz, o ise, bizim için duâ eder.
</li>
<li><code>
Bu kün ol iligke bağırsaklıkın, duâ tilde kesmez ne köñli yakın</code><br/>
Bugün o hükümdara, muhabbet ve ihlâs ile, dâima duâ etmektedir.
</li>
<li><code>
Anıñda bağırsak takı kim bolur, özi kadğusın kodtı bizni kolur</code><br/>
Ondan daha merhametli kim olabilir, kendi derdini bırakmış, bizim için Tanrıdan mağfiret niyaz eder.
</li>
<li><code>
Biziñde osalrak kim ol ay ilig, yava boldı üd kün tegümez elig</code><br/>
Ey hükümdar, bizden daha gafil kim olabilir, ömrümüz boşuna geçti, ibâdete elimiz değmedi.
</li>
<li><code>
Özüñ ârzû nimet bile semritip, erej birle avnur özümiz yatıp</code><br/>
Vücûdumuzu dünya heves ve nimetleri ile semirterek, yatıp, huzur içinde avunup duruyoruz.
</li>
<li><code>
Et öz ölgü âhır yegey kurt yılan, ökünçte adın yok çıkıp barsa cân</code><br/>
Vücût nihayet ölecektir, onu kurtlar ve yılanlar yiyecektir, can çıkıp giderken, elde peşimanlıktan başka bir şeyimiz bulunmayacaktır.
</li>
<li><code>
Negü ter eşitgil ukuşluğ sözi, bu söz işke tutsa tap ol ay kozı</code><br/>
Akıllı insan ne der, dinle, ey kuzum, buna göre hareket edersen, bu söz sana yeter.
</li>
<li><code>
Et öz semrir erse yılan kurt anuk, özüñ sevnür erse keçigli konuk</code><br/>
Vücût semirirse, onu yiyecek kurtlar ve yılanlar hazırdır, kendi sevincine gelince, sen ancak konup-geçen bir yolcusun.
</li>
<li><code>
Tüşüñ teg keçer bu tiriglik barır, tiriglik keçerke keçer kün tanuk</code><br/>
Bu ömür rüyan gibi geçer-gider, hayatın geçeceğine her geçen gün delildir. -
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
Yanut berdi ilig ayur ay bügü, neteg tutğu özni negü teg kögü</code><br/>
Hükümdar cevap verdi ve: — Ey hakîm, insan nasıl hareket etmeli ve kendisini nasıl korumalıdır — dedi —
</li>
<li><code>
Seniñde bağırsak adın yok maña, ınanıp ışanur-men emdi saña</code><br/>
Bana karşı senden daha bağlı bir kimse yoktur, ben imdi sana inanır ve itimat ederim.
</li>
<li><code>
Men emdi ev içre yatur-men osal, işim barça taştın ay bilgi tükel</code><br/>
Ben şimdi ev içinde gafil yatıyorum, ey kâmil insan, işlerim hep dışarıdadır.
</li>
<li><code>
Közüm sen kulakım sen körgil eşit, ne teñsiz körünse körü ıdma it</code><br/>
Sen benim gözüm ve kulağımsın, sen gör ve işit, uygunsuz ne görürsen, onu öyle bırakma, düzelt.
</li>
<li><code>
Meniñdin kerek bolsa yarı basut, maña ay kılayın ol işke men ot</code><br/>
Sana her hangi bir işte benim de yardımım icap ederse, bana söyle, ben o işe bir çâre bulayım.
</li>
<li><code>
Nü kılsun er at bir ikindi bile, yava kılma meni sevinçim tile</code><br/>
Hizmetkârların birbirleri ile olan münâsebetlerini yola koy, beni onlarla boş yere meşgul etme, ben de bir az nefes alayım.
</li>
<li><code>
Bodundın yırak tutsu küçkey elig, biligsiz isiz ölsü kalsu bilig</code><br/>
Zâlimin eli halk üzerinden uzak olsun, bilgisiz kötü insanlar ortadan kalksın, bilgili insanlar kalsın.
</li>
<li><code>
Bayusu bodun hem itilsü ilim, anıñ şükri kılsu meniñ bu tilim</code><br/>
Halk zenginleşsin ve memleketim düzene girsin, ben de bunlar için Tanrıya şükür ile meşgul olayım.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı ay beg, bayat bersü tevfik ayâ erde yeg</code><br/>
Öğdülmiş cevap verdi: — Ey hükümdar, ey insanların iyisi, Tanrı sana tevfık ihsan etsin — dedi —
</li>
<li><code>
Tilekim bu ol kör kerekim bu ol, aça bersü teñri köni edgü yol</code><br/>
Arzum ve bana lâzım olan da budur, Tanrı doğruluk ve iyilik yolunu açık tutsun.
</li>
<li><code>
Erejlensü ilig tirilsü kutun, maña tegsü emgek baş ağrığ bütün</code><br/>
Hükümdar huzura kavuşsun ve saadet içinde yaşasın, bütün zahmet ve dertler bana gelsin.
</li>
<li><code>
Saña kıldım emdi özümni yuluğ, sen inçin tirilgil ay ilçi uluğ</code><br/>
İmdi kendimi sana feda ettim, ey ulu hükümdar, sen huzur içinde yaşa!
</li>
<li><code>
Bir ök hâcetim bar seniñdin bu kün, yorık kıl anı sen sevinçin ögün</code><br/>
Senden bugün yalnız bir tek dileğim var, düşünerek ve içten duyarak, bu dileğimi kabul et.
</li>
<li><code>
Bilir sen kimi tutsa begler yakın, kişi barça soñdar anıñ bar yokın</code><br/>
Bilirsin ki, beyler kimi kendilerine yakın tutarlarsa, insanlar dâima onun varım-yoğunu çekiştirirler.
</li>
<li><code>
Neçeme meni edgü tutsa özüñ, yoñağçı yoñasa tügülgey yüzüñ</code><br/>
Sen bana ne kadar iyi gözle baksan bile, gammazların fitneleri seni benden soğutabilir.
</li>
<li><code>
Negü ter eşitgil toña alp erig, bilip sözlemiş kör bu öt sav erig</code><br/>
Kahraman ve cesur insan ne der, dinle, bu öğüt ve nasihati o bilerek vermiştir.
</li>
<li><code>
Et ol bu kişi köñli artar yıdır, anı ked küdezgü ay kılkı kadır</code><br/>
İnsan kalbi ettendir, bozulur ve kokar, ey iradeli insan, onu çok iyi korumalıdır.
</li>
<li><code>
Neçe ked er erse yoñağ tıñlamaz, ozunçı ara kirse sernü umaz</code><br/>
Ne kadar olgun ve iftiralara kulak asmaz bir insan olsa bile, müfteri araya girince, itidalini muhafaza edemez.
</li>
<li><code>
Neçe ked beg erse ukuşluğ oduğ, yoñağçı yakın bolsa tegrür yoduğ</code><br/>
Ne kadar akıllı ve uyanık bey olursa-olsun, kendisine yaklaşan gammazın zararından kurtulamaz.
</li>
<li><code>
Köñül beg-turur bu et öz kul esir, ara sözke tumlır arala isir</code><br/>
Gönül beydir, bu vücut ise, kul ve esirdir, o kendisine söylenen sözlerden bâzan soğur, bâzan da ısınır.
</li>
<li><code>
Kişi tabı tört ol karışma yağı, biri küldürür bir kılur ün çoğı</code><br/>
İnsanın tabiati birbirine muhalif ve düşman olan unsurlardan meydana gelir, biri güldürür, biri gürültü ve kavga çıkarır.
</li>
<li><code>
Biri ivse biri amulluk tiler, biri külse biri sığıtka ular</code><br/>
Biri acele ederse, biri sükûnet ister, biri gülerse, biri ağlamağa başlar.
</li>
<li><code>
Sevinçlig tedükte sakınç keldürür, sakınçlıg tese bu sevinç küldürür</code><br/>
Sevinçli derken, endişeli oluverir, kederli derken, o sevinçle gülmeğe başlar.
</li>
<li><code>
Muñar eymenür-men ay ilig kutı, yoñağlı yoñasa bu yalñuk ıtı</code><br/>
Ey devletli hükümdar, benim çekindiğim şudur : insanların köpeği olan bu gammaz iftira ederse,
</li>
<li><code>
Ağır bolğa köñlüñ tüñülgey özüñ, yava bolğa tapğum evürgey yüzüñ</code><br/>
Canın sıkılır, sen ümidini keserek, benden yüz çevirirsin ve benim hizmetim de heder olur.
</li>
<li><code>
Tilekim bu ol hem ötügüm saña, meni kim yoñasa ayıtğıl maña</code><br/>
Senden dileğim ve ricam şudur: beni biri çekiştirirse, bunu önce bana sor.
</li>
<li><code>
Tüp iñe tegü irte artuk ayıt, negü belgürer erse kılğıl ivit</code><br/>
Sonuna kadar araştır ve iyice soruştur, neticede ne çıkarsa, ona göre karar ver.
</li>
<li><code>
Saña kim yoñasa eşitgil sözin, çının yalğanın ked ayıt tüp tözin</code><br/>
Sana kim gammazlık ederse, sözünü dinle, fakat bunun doğru olup olmadığını, aslını-esâsını çok iyi araştır.
</li>
<li><code>
İdi yakşı aymış kişide burun, sözüg tuñla kılma köñülde orun</code><br/>
insanların ilen geleni çok iyi söylemiştir: sözü dinle, fakat her söze gönlünde yer verme.
</li>
<li><code>
Takı munda yegrek ayur uş bu söz, munı işke tutğıl ayâ edgü öz</code><br/>
Bundan daha güzel şöyle bir söz vardır, buna göre hareket et, ey iyi insan.
</li>
<li><code>
Sözüg barça tıñla kerekini al, kereksiz sözüg sen yana evre sal</code><br/>
Her sözü dinle, ancak lüzumlu olanı al, lüzumsuz olan sözleri orada bırak.
</li>
<li><code>
Eşitgil sözüg irte yalğan çınığ, çınıg özke alğıl kına yalğanığ</code><br/>
Sözü dinle, doğru veya yalan olup-olmadığını araştır, doğruyu kabul et, yalanı cezalandır.
</li>
<li><code>
Bu yalğan kişi birle artar ajun, köni çın kişi tut ay elgi uzun</code><br/>
Bu dünyayı yalancılar ıfsad eder, ey memleketin hâkimi, doğru ve dürüst insanları kolla.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
Yanut berdi ilig ayur ay kişi, revâ boldı hâcet tilekiñ tuşı</code><br/>
Hükümdar cevap verdi:—Ey hakikî insan, arzun, istediğin gibi, kabul edilmiştir — dedi —
</li>
<li><code>
Kişilik saña berdi erklig bayat, köñül til kılık hem köni boldı at</code><br/>
Kadir Tanrı sana insanlık verdi, gönülün, dilin, ahlâkın ve adın doğru oldu.
</li>
<li><code>
Seniñdin kaçan kelge isiz yorık, ürüñ süt bile kirdi edgü kılık</code><br/>
Senden ne vakit bir kötülük gelebilir, sen bu iyi ahlâkı ananın, ak sütü ile kazanmışsın.
</li>
<li><code>
Seni sözlegüçi kişiler maña, yağı teg yağı ol ay bilgi keñ e</code><br/>
Seni çekiştiren adamları ben kendi düşmanım bilirim, ey bilgili insan.
</li>
<li><code>
Kaçan tıñlağay-men olarnıñ sözin, apañ sözleseler üküş ya azın</code><br/>
ister çok, ister az söylesinler, ben onların sözüne hiç kulak asarmıyım.
</li>
<li><code>
Negü teg bolur ilde ilçi uluğ, adırmasa edgü isizig kamuğ</code><br/>
iyi ve kötüyü birbirinden tefrik edemeyen bir kimse nasıl memleketin başına geçer ve onu idare eder.
</li>
<li><code>
Neteg beg bolur ol bodun erkligi, köni egrini adra tutmaz ögi</code><br/>
Doğru ile eğriyi ayırt edemeyen bir kimse nasıl bey ve halk üzerinde hâkim olur.
</li>
<li><code>
Kaçan yer ilin ol tünermiş kün e, sınamış kişig ol sınasa yana</code><br/>
Tecrübe edilmiş bir kimseyi tekrar-tekrar tecrübeye kalkışan o kara bahtlı insan nasıl bir devletin başına geçebilir.
</li>
<li><code>
Kalı ârzû yer ol törü bergüçi, köni yalğanığ adra tutmaz tuçı</code><br/>
Doğru ile yalanı ayırt etmekten âciz olan bir hâkim işinde nasıl muvaffak olabilir.
</li>
<li><code>
Bayattın maña çın atâ sen bu kün, seniñdin yazıldı kamuğ berk tügün</code><br/>
Sen bugün bana Tanrının gerçek bir ihsanısın, bütün çetin düğümler senin sayende çözülmüştür.
</li>
<li><code>
Tapuğ kıldıñ artuk bağırsaklıkın, ötediñ maña sen tuz etmek hakın</code><br/>
Sen bana büyük bir sadâkatle hizmet ettin ve yediğin tuz-ekmek hakkını ödedın.
</li>
<li><code>
Meniñdin kerek emdi edgü yanut, saña tegse sen ye tiriglik anut</code><br/>
Senin geçinmen ve hizmetimde hazır bulunabilmen için, benim de şimdi sana buna karşılık ıyı bir mukabelede bulunmam lâzımdır.
</li>
<li><code>
Negü ter eşitgil kişi edgüsi, könilik bile halkka yadmış küsi</code><br/>
İnsanların iyisi olan ve halk arasında doğrulukla şöhret kazanan ne der, dinle.
</li>
<li><code>
Kişi edgüsi kim kişiler başı, kişilik kılığlı kişike tuşı</code><br/>
İnsanların iyisi ve insanların başı başkalarına karşı her vakit insanca hareket eden kimsedir.
</li>
<li><code>
Kişike yanut kıl kişilik teñi, yanutluğ üçün at urundı kişi</code><br/>
İnsana insanlığı nisbetınde mukabelede bulun, böyle mukabelede bulunduğu için, insana insan adı verilmiştir.
<br/><br/>
<code>
Öğdülmiş cevabı İligke</code><br/>
ÖĞDÜLMİŞ'İN HÜKÜMDARA CEVABI
</li>
<li><code>
Yanut berdi ögdülmiş aydı ilig, erejlensü ilke yetürsü bilig</code><br/>
Ögdilmiş cevap verdi : — Hükümdar huzur içinde bulunsun ve memleketi bilgi ile idare etsin — dedi —
</li>
<li><code>
Bayat bersü iki ajun edgüsi, ava kelsü ârzû tilek umdusı</code><br/>
Tanrı ona her iki dünya nimetlerini ihsan etsin, bütün arzu, dilek ve umdukları eli altında bulunsun.
</li>
<li><code>
Bolu bersü evren oñay evrülüp, udu bersü üdlek tilekçe bolup</code><br/>
Devran onun olsun ve muradlnca dönsün, zemâne onun arzu ve dileklerine uygun hareket etsin.
</li>
<li><code>
Ay köñli köni kılkı alçak bütün, tirig bol esen tur tirilgil kutun</code><br/>
Ey ıhlâs sahibi, dürüst ve mütevazı hükümdar, sağ ol, sıhhatli yaşa ve saadet içinde ömür sür.
</li>
<li><code>
Maña tegdi sendin kamuğ edgülük, ağırlık ya baylık yegü kedgülük</code><br/>
Ben senden izzet ve ikram, servet, giyecek ve yiyecek, her türlü iyiliği gördüm.
</li>
<li><code>
Munu kur badım men tapuğka katığ, bayat bersü tevfik ay bilgi batığ</code><br/>
İşte ben hizmet etmek için gönülden niyet ettim, ey derin bilgili insan, Tanrı bana tevfik ihsan etsin.
</li>
<li><code>
Yana aydı ögdülmiş ilig kutı, ajunka bayat yadtı edgü atı</code><br/>
Ögdilmiş devam etti : — Ey devletli hükümdar, Tanrı senin iyi adını dünyaya yaydı.
</li>
<li><code>
At edgü tilegil bayat berdi kut, kutuğ bulduñ erse köñül edgü tut</code><br/>
Sen iyi ad dile, Tanrı sana saadet verdi, saadete erişince, gönlüne hâkim ol.
</li>
<li><code>
Tuçı beg bolayın tese belgülüg, bu tört neñ kerek ötrü tegse ülüg</code><br/>
Her vakit meşhur bir bey olarak kalmak için, Allah nasıp ederse, şu dört şey lâzımdır.
</li>
<li><code>
Biri til köni bolsa kavli bütün, ikinçi törü kılsa ilke kutun</code><br/>
Biri doğru sözlü olmak, ikincisi memlekette kanunu devletle tatbik etmek.
</li>
<li><code>
Üçünçi elig yazsa bolsa akı, tegürse bodunka bağırsaklıkı</code><br/>
Üçüncüsü açık elli ve cömert olmak, halka karşı şefkat göstermek.
</li>
<li><code>
Bu törtinç titimlig kerek bolsa alp, yağı boynın egse işin kılsa yarp</code><br/>
Dördüncüsü düşmanına boyun eğdirmek ve memleket işlerini yapmak için, azimkar ve cesur olmak.
</li>
<li><code>
Kayu beg bu tört iş tükel kılmasa, irüklük kirür ilke anda basa</code><br/>
Her hangi bir bey bu dört şeyi tam olarak yerine getirmezse, memleket inhitata doğru gider.
</li>
<li><code>
Bu ol emdi beglik köki yıldızı, bu ol edgü begler yorıkı izi</code><br/>
Beyliğin kökü ve temeli işte budur, iyi beylik vasıflarına iyice sahip olan beylerin tuttukları ve tutacakları yol budur.
</li>
<li><code>
Yorık buzmağıl sen bu izçe yorı, bu erdi seniñde ozakı kurı</code><br/>
Sen bu gidişi bozma, bu izden yürü, senden öncekiler bu mertebeye erişmişlerdi.
</li>
<li><code>
Kayu beg bu yol kodsa tutsa öñin, buzar beglikin ol alumaz oñın</code><br/>
Hangi bey bu yolu bırakıp, başka bir yol tutarsa, o beyliğini bozar ve bu devletten nasibini alamaz.
</li>
<li><code>
Ağır tut ay ilig bu üç törlügüg, ayayın saña men maña tut ögüg</code><br/>
Ey hükümdar, şu üç türlü insana değer ver, sana söyleyeyim, iyice dinle.
</li>
<li><code>
Biri alp atım kurç yüreklig eren, kılıç birle ilke tusulur tümen</code><br/>
Biri cesur, kahraman ve tunç yürekli yiğit insandır, o kılıcı ile, memlekete pek çok faydalı olur.
</li>
<li><code>
İkinçi bügü bilge ilçi kişi, keñeşke tusulur iter el işi</code><br/>
ikincisi hakîm ve âlim devlet adamıdır, bu insan istişare için faydalı olur ve memleket işini tanzim eder.
</li>
<li><code>
Üçünçi tetig uz bitigçi bolur, kiriş hem çıkış bilse kaznak tolur</code><br/>
Üçüncüsü zeki ve mahir kâtiptir, devletin gelir ve giderinin hesabı iyi tutulursa, hazine dolar.
</li>
<li><code>
Seçe tut bularığ sen adra öñi, ağırla açınğıl kör asğı teñi</code><br/>
Sen bunları çok iyi seç ve başkalarından farklı muameleye tâbi tut, faydalı oldukları nisbette, onlara in'âm ve ihsanda bulun.
</li>
<li><code>
Turu itlü barğay kamuğ işleriñ, iliñ arta barğay keñügey yeriñ</code><br/>
Böylece bütün işlerin yavaş-yavaş düzene girer, ülken günden-güne genişler ve toprakların artar.
</li>
<li><code>
Atıñ edgü bolğay çavıkğay özüñ, ajun bodnı körmek tilegey yüzüñ</code><br/>
Adın iyi olur ve sen şöhret bulursun, dünya halkı senin yüzünü görmeği arzular.
</li>
<li><code>
Yeme yakşı aymış kişi bilgesi, kişi ölse ölmez kör at edgüsi</code><br/>
Yine insanların âlimi çok güzel söylemiş : insan ölse bile, bu iyi ad ölmez.
</li>
<li><code>
Ne edgü bolur kör at edgü bolup, ölüp barsa barmaz kör atı ölüp</code><br/>
Ne güzel, bak, adı iyi olunca, insan kendisi ölse .bile, nâmı ortadan kalkmıyor.
</li>
<li><code>
Tirig te kim ölse kör edgü atın, neçe yatsa oprap kara yer katın</code><br/>
iyi ad bırakmış olan bir kimse, her ne kadar kara toprak altında çürüse bile, sen onu diri bil.
</li>
<li><code>
Tiriglik tileme at edgü tile, atıñ edgü bolsa tirig sen küle</code><br/>
Sen hayat isteme, iyi ad iste, adın iyi olduğu müddetçe sen dirisin ve bununla iftihar edebilirsin.
</li>
<li><code>
Tiriglik kayu ol kör edgü kayu, ayu ber maña sen ay bilge bügü</code><br/>
Hayat nedir ve iyilik nasıl olur, ey âlim hakîm, bunu bana izah et.
</li>
<li><code>
Bu edgü-turur kör könilik çını, tiriglik-turur körse edgü anı</code><br/>
Bu iyilik, gerçekte, doğruluktur, buna iyice dikkat edersen, bu hayatın tâ kendisidir.
</li>
<li><code>
Kim edgü kılınç tutsa boldı tirig, kim isiz kılık tutsa öldi tirig</code><br/>
Kim iyi hareket ederse, o diridir, kimin tabiatı kötü ise, o daha hayatta iken, ölmüş sayılır.
</li>
<li><code>
Keçer dünyâ keçmez bu edgü kılık, bu edgü kılık birle edgü yorık</code><br/>
Bu dünya geçer, fakat iyitabiat ve bu iyi tabiatin çizdiği iyi yol kalır.
</li>
<li><code>
Yayığ dünyâ sendin evürse yüzi, kerek bolğu edgü-turur ay kozı</code><br/>
Dönek dünya senden yüz çevirirse, ey kuzum, ondan senin beraberinde götüreceğin şey ancak yaptığın iyiliklerdir.
</li>
<li><code>
Avınma bu dünyâ bile ay ilig, vefâ kılğu ermez yetürgil bilig</code><br/>
Ey hükümdar, bu dünyaya güvenme, o sana vefa edecek değildir, bunu iyice bil.
</li>
<li><code>
Oyun sakışı ol bu dünyâ işi, adakın tilese berür bu başı</code><br/>
Bu dünya işi bir oyuna benzer, ayağını istersen, o sana başını verir.
</li>
<li><code>
Oyunka katılma usa ay unur, oyunka katılsa boyun bağlanur</code><br/>
Ey kudretli insan, mümkün ise, onun oyununa düşme, bu tuzağa düşünce, insanın boynu bağlanır.
</li>
<li><code>
Körü barsa yakşı bitimiş bitig, unıtma bu sözni ay köñli tetig</code><br/>
Dikkat edersen, kitapta çok güzel yazılmış, ey uyanık kalpli insan, bu sözü unutma.
</li>
<li><code>
Bu dünyâ işi kör oyun ol oyun, oyunka katılma nerek bu oyun</code><br/>
Bu dünya işi oyundur, oyun, oyuna katılma, oyunun ne lüzumu var.
</li>
<li><code>
İdiñ yarlığı kıl özüñ kullukı, kalı kılmasa sen anuk tut boyun</code><br/>
Tanrının emirlerini ve kendi kulluğunu yerine getir, eğer bunu yapmazsan, boynunun gitmesine hazırlan.
</li>
<li><code>
Munukı ay ilig özüm bilmişin, ötündüm saña men için hem taşın</code><br/>
Ey hükümdar, gizli-âşikâr, bütün bildiklerimi işte sana arzettim.
</li>
<li><code>
Sözüm tutsa tutğıl kalı tutmasa, özüñ körge şeksiz maña bütmese</code><br/>
Sözümü tutarsan, tut, eğer bana inanmaz ve sözümü tutmazsan, neticesini, şüphesiz, bir gün kendin görürsün.
<br/><br/>
<code>
İlig cevabı Öğdülmişke</code><br/>
HÜKÜMDARIN ÖĞDÜLMİŞ'E CEVABI
</li>
<li><code>
İlig aydı tevfik kolur-men turup, bayattın bu işke köñül tüz urup</code><br/>
Hükümdar : — Ben gönlümü Tanrıya yönelterek, ondan bu iş için tevfik dilerim — dedi —
</li>
<li><code>
Tilese bayat berge yarı basut, maña örtlür erse anı sen yarut</code><br/>
isterse, Tanrı yardım eder ve bana zahir olur, benim göremediğim şeyleri sen bana bildir.
</li>
<li><code>
Katığlan taşırtı kamuğ işke bak, oduğ bol kulak köz yiti tut ma sak</code><br/>
Gayret et, dışarıdaki her işi idare et, uyanık ol, gözünü ve kulağımı keskin ve tetikte tut.
</li>
<li><code>
Küçüñ yetmişin kıl ınanma maña, takı kalsa yarı kılayın saña</code><br/>
Gücün yettiği her şeyi kendin yap, bana bel bağlama, yapamadıkların kalırsa, ben sana yardım ederim.
</li>
<li><code>
Sözüg kesti ilig tilin tındı ol, turup çıktı ögdülmiş akru amul</code><br/>
Hükümdar sözünü kesti ve sustu, Öğdülmiş kalkıp, yavaş ve sessizce huzurdan çıktı.
</li>
<li><code>
Atın mindi keldi eviñe yana, tüşüp kirdi evke suçuldı tona</code><br/>
Atına bindi ve evine dönüp geldi, atından inip, içeri girdi ve soyundu.
</li>
<li><code>
Keçe yattı erte yana atlanıp, turup karşıka kirdi attın enip</code><br/>
Gece yattı, sabah tekrar atma binip, saraya geldi ve inip, içeri girdi.
</li>
<li><code>
Katığlandı ögdülmiş anda naru, kamuğ işni kıldı adakın örü</code><br/>
Öğdülmiş bundan böyle gayretle işe sarıldı, durup-dinlenmeden, bu işler ile meşgul oldu.
</li>
<li><code>
Bodun inçke tegdi itildi ajun, erejlendi ilig avındı özün</code><br/>
Halk huzura kavuştu, dünya düzene girdi, hükümdar rahatladı ve memnun oldu.
</li>
<li><code>
Eli toldı edgü duâ birle söz, atı kaldı meñü bolup yitgüsüz</code><br/>
Memleketi hayır-duâ ile medh u senaya büründü, adı ebedîleşti, ve unutulmaz oldu.
</li>
<li><code>
Ne edgü-turur kör bu edgü törü, törü birle beglik-turur ol örü</code><br/>
Bak, bu iyi kanun ne kadar güzel bir şeydir, beylik kanun ile ayakta durur.
</li>
<li><code>
Bu yañlığ beg erse bodun başçısı, meñilig bolur bodnı el barçası</code><br/>
Halkın başında böyle bir bey bulunursa, halk ve memleket dâima rahata kavuşur.
</li>
<li><code>
Bodun ma muti bolsa kılkı köni, anın ötrü begler yarutur küni</code><br/>
Halk da mutî ve dürüst insanlardan mürekkep olursa, beyler bu sayede saadete kavuşurlar.
</li>
<li><code>
Bu begler bayattın musallat-turur, bodun edgü bolsa beg edgü bolur</code><br/>
Bu beyler hâkimiyetlerini Tanrıdan alırlar, halk iyi olursa, bey de iyi olur.
</li>
<li><code>
İsiz kılsa bodnı beg isiz kılur, isizke isiz kılsa ötrü tılur</code><br/>
Halk kötülük yaparsa, bey de kötülük yapar, kötülere ancak kötülük yapmak suretiyle mâni olunabilir.
</li>
<li><code>
Yorık tüzse bodnı begi kılk tüzer, kılık tüzse begler tüzün el süzer</code><br/>
Halk tavrını düzeltirse, bey de tabiatini düzeltir, beyler tabiatlerını düzeltirlerse, temiz kalpli insanlar memleketi her türlü kötülüklerden temizlerler.
</li>
<li><code>
Bir ança yeme keçti üdlek kün ay, ajun körki keldi bodun boldı bay</code><br/>
Zaman, aylar ve günler bir müddet bu minval üzere geçti, dünya güzelliğini buldu ve halk zengin oldu.
</li>
<li><code>
Tuman toz arıdı açıldı tañuk, tüzüldi süzüldi kamuğ bulğanuk</code><br/>
Toz, duman ortadan kalktı, ruhlar inşiraha kavuştu, her türlü bulanık işler süzüldü ve düzene girdi.
</li>
<li><code>
Şükür kıldı ilig bayatka yana, telim ögdi birle okıdı senâ</code><br/>
Hükümdar tekrar Tanrıya şükür etti, ona çok hamd ve senada bulundu.
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>
  <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
