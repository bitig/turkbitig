<!DOCTYPE html>

<html lang="tr-TR">
<head>
    <meta content="text/html; charset=utf-8" http-equiv="content-type"/>
    <meta content="width=device-width, initial-scale=1.0" name="viewport"/>
    <link rel="stylesheet" href="../fonts.css"/>
    <link rel="stylesheet" id="theme-stylesheet" href="../style.css"/>
    <link rel="stylesheet" href="../base.css"/>
    <link href="../../favicon.ico" rel="shortcut icon" type="image/png"/>

    <title>Yedi Yıldızı Ve On İki Burcu Söyler ─ Kutadgu Bilig</title>

</head>
<body><button id="theme-toggle">AK</button>
<div class="header">
<div><a href="../"><img class="logo" alt="Türk Bitig" src="../logo.png" /></a><a class="turkbitig" href="../">Türk Bitig</a></div>
</div>

<div class="sitenav">

<div class="tabs">
<a class="bas" href="../">Baş</a>
<a class="parent" href="./">Kutadgu Bilig</a>
</div>

</div>

<div class="content">

<h2>Yedi Yıldızı Ve On İki Burcu Söyler</h2>
<ol>
<li><code>
Yeti Yulduz On İki Ükekni Ayur</code><br/>
Yedi Yıldızı Ve On İki Burcu Söyler
</li>
<li><code>
Bayat atı birle sözüg başladım, törütgen igidgen keçürgen idim</code><br/>
Tanrı adı ile söze başladım, o yaratan, yetiştiren ve göçüren rabbımdir.
</li>
<li><code>
Törütti tilek teg tüzü âlemığ, yaruttı ajunka künüg hem ayığ</code><br/>
Bütün âlemi dilediği gibi yarattı, dünya için güneş ve ayı aydınlattı.
</li>
<li><code>
Yarattı kör evren tuçı evrilür, anıñ birle tezginç yeme tezginür</code><br/>
Bak, feleği yarattı durmadan döner, onunla birlikte hayat da durmadan devreder.
</li>
<li><code>
Yaşıl kök yarattı öze yulduzı, kara tün törütti yaruk kündüzi</code><br/>
Mâvî göğü ve üzerinde yıldızları yarattı, karanlık geceyi ve aydınlık gündüzü var etti.
</li>
<li><code>
Bu kökteki yulduz bir ança bezek, bir ança kulavuz bir ança yezek</code><br/>
Bu gökteki yıldızların bir kısmı süs, bir kısmı kılavuz, bir kısmı da öncüdür.
</li>
<li><code>
Bir ança yarutmış halâyıkka ol, bir ança kulavuz bulur yitse yol</code><br/>
Bir kısmını halk için aydınlatmıştır, bir kısmı kılavuzdur, insan yolunu kaybederse, bunlarla bulur.
</li>
<li><code>
Kayusı örürek kayusı kodı, kayusı yarukrak kayu eksüdi</code><br/>
Bâzıları daha yüksek, bâzısı daha alçaktır, bâzıları daha çok, bâzısı daha az parlaktır.
</li>
<li><code>
Bularda eñ üstün sekentir yorır, iki yıl sekiz ay bir evde kalır</code><br/>
Bunlardan en üstte Zuhal dolaşır, bir burcda iki yıl sekiz ay kalır.
</li>
<li><code>
Anıñda basa boldı ikinç oñay, bir evde kalır on adın iki ay</code><br/>
Ondan sonra ikinci olarak Müşteri gelir, bir burcda on iki ay kalır.
</li>
<li><code>
Üçünçi kürüd keldi köksün yorır, kayuka bu baksa yaşarmış kurır</code><br/>
Üçüncü olarak, Merih gelir, gazapla dolaşır, nereye bakarsa, yeşermiş olan kurur.
</li>
<li><code>
Yaşık boldı törtinç yaruttı ajun, yakışsa yarutur bakışsa özün</code><br/>
Dördüncüsü Güneş'tir, dünyayı aydınlatır, yaklaşanları, karşısına gelenleri ışığı ile aydınlatır.
</li>
<li><code>
Sevüg yüz urundı beşinçi sevit, seve baktı erse sen özni avıt</code><br/>
Beşincisi Zühre'dir, sevimli yüzünü gösterir, sanà severek bakarsa, müsterih ol.
</li>
<li><code>
Basa keldi ârzû tilek ârzûlar, kayuka yağuşsa añar öz ular</code><br/>
Bundan sonra Utarit gelir, ona kim yaklaşırsa, dilek ve arzularına kavuşur.
</li>
<li><code>
Bularda eñ altın bu yalçık yorır, yaşık birle utru bakışsa tolır</code><br/>
Bunlardan en altta bu Ay dolaşır, Güneş ile karşı-karşıya gelirse, dolun ay hâline gelir.
</li>
<li><code>
On iki ükek ol bularda adın, kayu iki evlig kayu birke in</code><br/>
Bunlardan başka bir de on iki burç vardır, bunların bâzıları iki evli, bâzısı ise, tek evlidir.
</li>
<li><code>
Kozı yazkı yulduz basa ud kelir, erentir kuçık birle sançu yorır</code><br/>
Hamel bahar yıldızıdır, sonra Sevr gelir, Cevza ile Seretân dürtüşerek yürür.
</li>
<li><code>
Kür arslan bile koşnı buğday başı, basa ülgü boldı çadan ya işi</code><br/>
Bak, Esed'in komşusu Sünbüle'dir, sonra Akreb ve Kavs'in arkadaşı Mîzan gelir.
</li>
<li><code>
Basa keldi oğlak könek hem balık, bular tuğdı erse yarudı kalık</code><br/>
Bundan sonra Cedi, Delv ve Hût gelir, bunlar doğunca, gök yüzü aydınlanır.
</li>
<li><code>
Üçi yazkı yulduz üçi yaykı bil, üçi küzki yulduz üçi kışkı bil</code><br/>
Bil ki, bunlardan üçü — bahar yıldızı, üçü — yaz, üçü — son bahar ve üçü de — kış yıldızıdır.
</li>
<li><code>
Üçi ot üçi suv üçi boldı yel, üçi boldı toprak ajun boldı el</code><br/>
Bunların üçü — âteş, üçü — su, üçü — yel ve üçü — topraktır, bunlardan dünya ve memleketler meydana gelir.
</li>
<li><code>
Bularda birisi biriñe yağı, yağıka yağı ıdtı kesti çoğı</code><br/>
Bunlar birbirlerine düşmandır, Tanrı düşmana karşı düşman gönderdi ve savaşı kesti.
</li>
<li><code>
Karışmaz yağılar yaraştı için, körüşmez yağılar kötürdi öçin</code><br/>
Uyuşmaz olan düşmanlar kendi aralarında barıştılar, görüşmez olan düşmanlar öçlerini ortadan kaldırdılar.
</li>
<li><code>
İtigli bayatım ite berdi öz, ite berdi tüzdi yaraşturdı tüz</code><br/>
Her şeyi yoluna koyan Tanrım bunları da yola getirdi, tanzim etti, düzeltti ve birbirleri ile barıştırdı.
</li>
<li><code>
Basa aydım emdi munu yalñukuğ, ağırlıkı boldı bilig ög ukuğ</code><br/>
Bundan sonra imdi insandan bahsettim, onun değeri bilgi, akıl ve anlayışıdır.
</li>
</ol>
</div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>
  <script src="../theme.js"></script>
</body>
</html>
<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
