<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="../style.css"/>
    <link rel="shortcut icon" href="../../favicon.ico" type="image/png" />

    <title>Kutadgu Bilig</title>
  </head>
    <body>

<div class="header">
<div class="twitter"><a href="https://twitter.com/turkbitigcom" target="_blank">@twitter-𝕏</a></div>
<div><a href="../"><img alt="Türk Bitig" height="39" width="204" src="../logo.png"></a></div>
</div>

<div class="pagetabs">
  <a href="../" class="bas">Baş</a> 
  <a href="./" class="parent">Kutadgu Bilig</a>
</div>
<hr class="pagetabshr">
<div class="content">

<h2>Odgurmış'ın Öğdülmiş İle Münazara Ettiğini Söyler</h2>

<ol>
<li><code>
Odgurmış Öğdülmiş Birle Münâzara Kılmışın Ayur</code><br>
Odgurmış'ın Öğdülmiş İle Münazara Ettiğini Söyler
</li>

<li><code>
Yanut berdi odğurmış aydı sözüg, eşittim sözümni eşitgil özüñ</code><br>
Odgurmış cevap verdi : &#8212; Söylediklerini dinledim, sen de benim sözlerimi dinle &#8212; dedi &#8212;
</li>

<li><code>
Yakınlık ulamış üçün bir bayat, muyan bersü miñ miñ tümen edgü at</code><br>
Gösterdiğin bu yakınlığın Tanrı ecrini ihsan etsin, iyi insanlara bahşettiği yüz binlerce sevaba sen de nail ol.
</li>

<li><code>
Takı bir sözüg ay ne erki adın, anı ma maña sözle kodrna kedin</code><br>
Başka söyleyeceğin söz ne imiş, onu da bana söyleyiver.
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMUŞ'A CEVABI
</li>

<li><code>
Cevâb kıldı ögdülmiş aydı bu söz, seni kördi erse yaruk boldı köz</code><br>
Öğdülmış cevap verdi ve : &#8212; Bu sözüm şudur &#8212; dedi&#8212; seni görünce, özüm parladı.
</li>

<li><code>
Kişi öz tilekin yorısa yoluğ, añar tegmez emgek ay bilgi uluğ</code><br>
insan kendi arzusu ile yol yürürse, zahmet çekmez, ey bilgisi büyük.
</li>

<li><code>
Negü ter eşitgil sınamış sözi, anıñ manisi uk ay köñli yazı</code><br>
Tecrübeli insan ne der, dinle, mânasına dikkat et, ey huzura kavuşmuş insan.
</li>

<li><code>
Kayu işke ârzû yorısa tilek, adak ursa buldı ol ârzû yölek</code><br>
Hangi işe arzu ve dilek ile girişilirse, bu dilek her adımda ona bir destek olur.
</li>

<li><code>
Tilek birle mañsa yırak yer yakın, kaçan körse yüzin bulur cân ilek</code><br>
istekle yürüyünce, uzak yer yakın olur, arzuladığı yüzü görünce, can sahibini bulur.
</li>

<li><code>
Yana aydı ögdülmiş uş bu özüm, saña kadğura tilde kesmez sözüm</code><br>
Öğdülmiş devam etti:&#8212;îşte ben dâima seni merak ediyorum, dilimden düşürmüyorum.
</li>

<li><code>
Uluş kendni kodtuñ yakın ka kadaş, kişide yıradıñ biliş yok adaş</code><br>
Köy ve şehri, yakın akraba ve kardeşleri bıraktın, insanlardan uzaklaştın, burada hiç bir tanıdık ve ahbabın yok.
</li>

<li><code>
Ağır yük yüdüp bu özüñ yalñuzun, yalıñ aç yorır sen ne yunçığ özün</code><br>
Tek başına ağır zahmetlere katlandın, aç ve çıplak yaşıyorsun, dermansız bir hâldesin.
</li>

<li><code>
Kadaş köñli barça saña kadğurar, körü ıdsa bulmaz köñül yelgürer</code><br>
Senin için bütün akrabaların sızlanıyor, görmek isteyince, bulamıyor ve iştiyak içinde çırpınıyorlar.
</li>

<li><code>
Apa oğlanı barça yalñuz umaz, özüñ munda yalñuz kalı iglemez</code><br>
Hiç bir insan tek başına yapamaz, sen burada yalnızsın, hasta da olabilirsin.
</li>

<li><code>
Bu kadğu meni evde yatğurmadı, sakınç kadğu birle özüm umadı</code><br>
Bu düşünce ile ben evde duramadım, endişe ve kayguya karşı koyamadım.
</li>

<li><code>
Saña ok törütmedi teñri tamuğ, saña aymadı bu adâbığ kamuğ</code><br>
Tanrı cehennemi yalnız senin için yaratmadı, bütün bu azapları yalnız senin için zikretmedi.
</li>

<li><code>
Negü ol nelük munça emger özüñ, maña belgülüg ay bileyin sözüg</code><br>
Niçin ve neden kendine böyle eziyet ediyorsun, bana bunu açıkça söyle, ben de senin bu husustaki fikirlerini anlayayım.
<br><br>

<code>
Odgurmış cevabı Öğdülmişke</code><br>
ODGURMIŞ'IN ÖĞDÜLMİŞ'E CEVABI
</li>

<li><code>
Yanut berdi odğurmış aydı bu söz, eşittim eşitgil cevâb bersü öz</code><br>
Odguımış cevap verdi :&#8212; Bu sözünü dinledim, ben de cevap vereyim, dinle&#8212; dedi &#8212;
</li>

<li><code>
Bu söz kim sen aydıñ bağırsaklık ol, kadaş belgüsi hem yağuk yaklık ol</code><br>
Bu söylediğin sözler senin şefkatinden ileri geliyor, bu akrabalık nişanesi ve yakınlık alâmetidir.
</li>

<li><code>
Kadaş kadğuların kadaş yemese, adın yat kaçan yer kadaş bolmasa</code><br>
Akrabaların kederini akrabalar paylaşır, insanın bir akrabası olmazsa, onun İstırabına yabancı kimseler nasıl ortak olabilirler.
</li>

<li><code>
Özüm ka kadaştın neçe adrılıp, nelük turğay erdim bu yerke kelip</code><br>
Ben de kardeş ve akrabalardan ayrılarak, buraya gelip, niçin bu kadar zaman burada kaldım.
</li>

<li><code>
Baka kördüm emdi dinim yegliki, bu yerde köründi özüm yegliki</code><br>
Çünki dinimin selâmetini ve kendi menfaatimi bunda gördüm.
</li>

<li><code>
Anın keldim emdi bu yerke turup, bayat tapğı kılsa men yalñuz bolup</code><br>
Onun için kalkıp, buraya geldim, halvete çekilip, böylece Tanrıya ibâdetle meşgul olmak istedim.
</li>

<li><code>
Bu dünyâ işiñe katılmış kişi, kılumaz tapuğ birle ukbi işi</code><br>
Bu dünya işlerine karışan kimse aynı zamanda ibâdet ve âhiret işini yerine getiremez.
</li>

<li><code>
Bu halkka tüzü yapmağınça kapuğ, törütügli rabka kılumaz tapuğ</code><br>
İnsan bütün bu halka kapısını kapatmayınca, yaratan Tanrıya ibâdet edemez.
</li>

<li><code>
Havâ nefs boyunın sığu ked katığ, özüñ ötrü bulsa tapuğda tatığ</code><br>
İnsan ibâdette zevk bulabilmek için, hevesin kafasını iyice ezmelidir.
</li>

<li><code>
Negü ter eşitgil sakınuk kişi, havâ bire bolmaz bütün din işi</code><br>
Takva sahibi insan ne der, dinle, nefsine kapılan kimse din işini tam yapamaz.
</li>

<li><code>
Havâ nefs bile kör yağı ol uluğ, bu iki azıtur tapuğçı kuluğ</code><br>
Din hevesin ve nefsin en büyük düşmanıdır, bu ikisi ibâdet etmek isteyen kulu yolundan şaşırtır.
</li>

<li><code>
Havâka bolu berse tutğun bolur, et öz ârzû bulsa meni kul kılur</code><br>
Nefsine kapılırsa, insan onun esiri olur, tenin arzusuna uyarsam, beni kul eder
</li>

<li><code>
Havâka basıkma ukuş birle kes, et öz baş kötürse bilig birle bas</code><br>
Hevesin tesirinde kalma, akıl ile karar ver, ten baş kaldırırsa, bilgi ile hâkim ol.
</li>

<li><code>
Bu yañlığ üçün men uluş kend kodup, bu yerke sığındım ağır yük yüdüp</code><br>
Böyle olduğu için, ben köy ve şehirleri bırakıp, ağır zahmetlere katlanarak, buraya sığındım.
</li>

<li><code>
Kişide öñin boldum erse kalı, kuruğ sözlemez-men ne ğibet tili</code><br>
İnsanlardan ayrı yaşıyorsam, buna mukabil boş söz de sarfetmiyorum ve dedi-kodu yapmıyorum.
</li>

<li><code>
Bu yalñuz-turur sen tediñ ay kadaş, bayat yadı iş tap maña ay adaş</code><br>
Ey kardeş, sen bana:&#8212;Yalnız yaşıyorsun&#8212;dedin, ey dostum, zikruHah benim için kâfi bir arkadaştır.
</li>

<li><code>
Yakın ka kadaştın yırak boldukum, olarka tüdürmedim açım tokum</code><br>
Yakın akraba ve kardeşlerden uzak bulunmama gelince, ne aç olduğum zaman ve ne tok olduğum zaman, onlara bir yük olmadım.
</li>

<li><code>
Bodun köñli yuvka küdezmeki sarp, köñül sınsa hasmı bayat adli tap</code><br>
Halkın gönülü yufkadır, onu muhafaza etmek çok güçtür, burada gönül kınlırsa, ilâhî adaletle karşılaşılır, bu ise, kâfidir.
</li>

<li><code>
Neçe bolmasa halkka mendin asığ, yeme körmegeyler meniñdin yasığ</code><br>
Her ne kadar benden halka fayda yok ise de, onlar benden zarar da görmezler.
</li>

<li><code>
Asığ yas ne edgü ne isiz barı, bayattın-turur kör anıñ takdiri</code><br>
Fayda ve zarar, iyilik ve kötülük hep Tanrıdan gelir, bu onun takdiridir.
</li>

<li><code>
Bu arşta kodı kör serâka tegi, tüzü barça bir teg bayatka muñı</code><br>
Yukarıdaki Arş ile aşağıdaki toprak arasında bulunan her şey, aynı şekilde, Tanrıya muhtacdır.
</li>

<li><code>
Negü bar kişiler ara ay külüg, asığ tut ya kor yas saña belgülüg</code><br>
Ey namlı, insanlar arasında ne var, fayda yahut zarar ve ziyan, onu sen biliyorsun.
</li>

<li><code>
Negü asğı bar tep ayur sen tapuğ, tapuğ kulluk ol kulka açtı kapuğ</code><br>
İbâdetin ne faydası var &#8212; diye soruyorsun, ibâdet kulluktur ve kula kapıları açar.
</li>

<li><code>
Kul atı anın boldı kulka ayağ, tapuğ kılsa tün kün ulu bolsa tağ</code><br>
Kul adı bundan dolayı kula unvan oldu, o dağa çekilip, gece-gündüz ibâdet etmelidir.
</li>

<li><code>
Yaratsa yaratmasa erklig bayat, tapuğ atı tilde atamasa at</code><br>
Kula bu ad verilmemiş olsa bile, kadir Tanrı ister kabul etsin-ister etmesin, ibâdet ve zikir dilden düşmemelidir.
</li>

<li><code>
Bu yalñuzlukumdın maña yası yok, et öz din esenin munın buldum ok</code><br>
Bu yalnızlığımın bana zararı yoktur, ten ve din sıhhatini ben burada buldum.
</li>

<li><code>
Negü ter eşitgil bu beyt ayğuçı, taşı körme mani baka kör içi</code><br>
Şu beyti söyleyen ne der, dinle, dışına bakma, içine ve mânasına dikkat et.
</li>

<li><code>
Yorı yalñuz işsiz ay yalñuk uzı, tutı kıldı yalñuz tili kör sözi</code><br>
Ey insanların mahiri, tek başına ve arkadaşsız yürü, bak, papağan konuşmağı ve söz söylemeği kendi başına elde etti.
</li>

<li><code>
Tapuğçı tapınsa bu yalñuz özün, negü kor kılur künke yalñuz özi</code><br>
Kul yalnız ve tek başına ibâdet ederse, bu tek bir kimseden halka nasıl zarar gelebilir.
</li>

<li><code>
Kişike katılmaknı ögdüñ kadaş, negü teg kalılğu ya bolsa adaş</code><br>
Ey kardeş, insanlara karışmağı öğdün, fakat insan onlara nasıl katılır ve onlar ile nasıl ahbap olur.
</li>

<li><code>
Maña kelmişiñde berü men bu kün, tapuğdın kesildim baka kör ögün</code><br>
işte bana geldiğinden beri ben bugün ibâdetten geri kaldım, bir düşünsene.
</li>

<li><code>
Tek ök bir saña öz katılmış üçün, yası munça erse küçeme küçün</code><br>
Bir tek seninle buluşmanın zararı bu kadar olursa, artık beni fazla zorlama.
</li>

<li><code>
Özüm kirse emdi kişiler ara, kaçan tegge elgim tapuğka kör e</code><br>
imdi ben insanlar arasına girersem, ibâdete ne zaman elim değer.
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>

<li><code>
Yanut berdi ögdülmiş aydı sözüg, eşittim eşit sen evürme yüzüñ</code><br>
Öğdülmiş cevap verdi ve: &#8212; Sözünü dinledim, sen de beni dinle, yüzünü çevirme &#8212; dedi &#8212;
</li>

<li><code>
Sen aymış bu söz barça andağ-turur, hakikat körü barsa tıldağ-turur</code><br>
Söylediklerinin hepsi doğrudur, lâkin dikkat edersen, bunlar hakikatte ancak birer bahanedir.
</li>

<li><code>
Kişike tusulğu kerek bu tirig, tirig tutsa atın kopursa erig</code><br>
İnsan hayatında kendisini yükseltmek ve adını yaşatmak için, başkalarına faydalı olmalıdır.
</li>

<li><code>
Tiriglik nişânı ne ol belgüsi, kişi körmese bir anıñ edgüsi</code><br>
İnsanlar ondan bir iyilik görmezlerse, onun yaşadığı nereden belli olur.
</li>

<li><code>
Kisi alğu tuğsa oğul kız üküş, oğulsuz tese erke körksüz söküş</code><br>
İnsan evlenmeli ve bir çok çoluk-çocuk sahibi olmalıdır, "evlâtsızdır" &#8212; demek, insan için bir hakarettir.
</li>

<li><code>
Negü ter eşitgil kişi üdrümi, uruğ kesmegüke kisi ol emi</code><br>
İnsanların seçkini ne der, dinle, neslin kesilmemesinin çâresi kadındır.
</li>

<li><code>
Oğulsuz ölürde ökündi tilin, ayâ kin keligli oğul kız kılın</code><br>
Evlâtsız insan ölürken peşimanlığını ikrar etti ve:&#8212; Ey benden sonra gelen sen, çoluk-çocuk sahibi ol&#8212; dedi.
</li>

<li><code>
Kimiñ oğlı kalsa atada kedin, atama anı sen tirigde adın</code><br>
Öldükten sonra evlâdı kalan bir baba için "yaşamıyor" denilemez.
</li>

<li><code>
Oğulsuz kişi ölse kesti uruğ, ajunda atı yitti ornı kuruğ</code><br>
Evlâtsız insanın, ölünce, nesli kesilir, dünyadan adı silinir ve yeri boş kalır.
<br><br>

<code>
Odgurmış cevabı Öğdülmişke</code><br>
ODGURMIŞ'IN ÖĞDÜLMİŞ'E CEVABI
</li>

<li><code>
Yanut berdi odğurmış aydı bu çın, munıñda adınsığ yeme bar adın</code><br>
Odgurmış cevap verdi ve : &#8212;Doğru, fakat bunun başka türlü bir şekli de var &#8212; dedi &#8212;
</li>

<li><code>
Kalı edgü bolsa oğul kız silig, anı teg bolur kim yorıttıñ tilig</code><br>
Eğer çoluk-çocuk iyi ve hayırlı olursa, bu iş senin dediğin gibi olur.
</li>

<li><code>
Kalı bolsa isiz ulıtğay seni, özüñ ölse terkin unıtğay seni</code><br>
Eğer evlât hayırsız çıkarsa, hayatta seni inletir, ölünce de, seni çabucak unutur.
</li>

<li><code>
İsiz kılğa atıñ öze karğışın, seni sökge yat baz uluğlar başın</code><br>
Senin adını kötüler ve üstelik, büyükler başta olmak üzere, bütün yat-yabancı bed-duâ ederek, sana söğer.
</li>

<li><code>
Oğul kız yağı ol yağı ne kerek, yağısız tiriglik takı edgürek</code><br>
Çoluk-çocuk insana düşmandır, düşman neyine gerek, düşmansız hayat sürmek daha iyidir.
</li>

<li><code>
Yağıdın negü teg yarukluk bolur, yağı atı yaska tanukluk berür</code><br>
Düşmandan nasıl rahatlık umarsın, düşmanın atı bile senin aleyhine şahitlik eder.
</li>

<li><code>
Ne edgü bilig berdi bilgi koyuğ, oğul kız atı erke kitmez oyuğ</code><br>
Bilgisi derin olan insan ne iyi bilgi vermiştir, oğul-kızın adı, insan için, giderilemeyen bir gölgedir.
</li>

<li><code>
Muñar meñzer emdi biliglig sözi, köni sözlemiş körse köñli yazı</code><br>
Bilgilinin buna benzer bir sözü vardır, dikkat edersen, temiz kalpli insan doğru söylemiştir.
</li>

<li><code>
Özüñ sızğurur sen oğul kız teyü, bu emgek biligli oğul kız kayu</code><br>
Sen oğul-kız diye, kendini üzersin, bu zahmeti takdir eden oğul-kız nerede.
</li>

<li><code>
Terer sen harâmığ barır sen kalır, sen ınçık yeyü bar ol ârzû yeyü</code><br>
Haram toplarsın, gidersen, kalır, sen inleye-inleye git, safâsını o sürsün.
</li>

<li><code>
Kime mindi sakın kisi alğuçı, teñiz otra kirdi kime miñüçi</code><br>
Evlenen kimseyi bir gemiye binmiş farzet, gemiye binen kimse denize açılır.
</li>

<li><code>
Oğul kız törüse kimesi sınur, kime sınsa suvda tirig kim kalur</code><br>
Oğul-kız dünyaya gelirse, gemisi parçalanır, gemi parçalanınca, su içinde kim diri kalır.
</li>

<li><code>
Oğul kız atasın suyurkağu ol, oğul kız atası yemi ağu ol</code><br>
Oğul-kız sahibi insanın kusuruna bakmamak, evlât sahibinin yediği zehirdir.
</li>

<li><code>
Oğul kız isizi atada kedin, atamaz atasın anasın adın</code><br>
Evlâtların hayırsızı ölen anne ve babasını, bir kerre olsun, anmaz.
</li>

<li><code>
Bu yañlığ iyâldın kaçan bar vefâ, kılıkı yavuz ol kılınçı cefâ</code><br>
Böyle çocuktan hiç vefa umulurmu, onun tabiatı kötü ve işi gücü cefâdır.
</li>

<li><code>
Oğul kız atası tü emgek küder, belâ mihnet erse yañan teg yüder</code><br>
Oğul-kız babası her türlü zahmete katlanır, belâ ve mihnetleri de fil gibi yüklenir.
</li>

<li><code>
Adaş koldaş ardaş tutuñu tediñ, bu edgü idi ters yüki yüdmekiñ</code><br>
Dost, ahbap ve arkadaş edinmeli&#8212;dedin, bu iyi, fakat bunların yükünü yüklenmek çok zordur.
</li>

<li><code>
Yeme yakşı aymış bügü bilgi yarp, kişi köñli yuvka küdezmeki sarp</code><br>
Parlak bilgili hakîm yine çok güzel söylemiş, insanın gönülü yufka ve muhafazası güçtür.
</li>

<li><code>
Sırınçğa sakışı-turur bu köñül, idi ked küdez sınmasu ay oğul</code><br>
Gönül sırça gibidir, ey oğul, onu çok iyi muhafaza et, kırılmasın.
</li>

<li><code>
Köñül oğlağu ol sınağı muñar, isigke erir terk soğukka toñar</code><br>
Gönül nazlıdır, bu tecrübe edilmiştir, şöyle ki, sıcakta erir, soğukta donar.
</li>

<li><code>
Adaş köñli sınsa bolur kır yağı, yağı kayda bolsa bolur miñ çoğı</code><br>
Dostun gönülü kırılırsa, o içinden sana düşman olur, düşmanın bulunduğu yerde huzur ve sükûn kalmaz.
</li>

<li><code>
Yağıdın tiriglik tatığsız bolur, yağı kayda erse yarağsız bolur</code><br>
Düşman yüzünden hayat tatsızlaşır, nerede olursa-olsun, düşman zararlıdır.
</li>

<li><code>
Neçe me kiçig erse düşmân saña, anı sen uluğ tut ay ersig toña</code><br>
Düşman senin için ne kadar küçük olursa-olsun, sen onu büyük kabul et, ey merd ve cesur insan.
</li>

<li><code>
Çıbun boldı düşman yañanka bedük, ısırsa yañanığ suçıtur ked ök</code><br>
Sinek fil için büyük bir düşmandır, fili ısırdığı zaman, onu zıp zıp zıplatır.
</li>

<li><code>
Negü ter eşitgil yağılığ kişi, yağı birle urşu tükemiş yaşı</code><br>
Dinle, düşmanı olan ve ömrünü düşman ile çarpışarak geçiren insan ne der.
</li>

<li><code>
Kiçig düşmânım tep usanma özün, nelük korkayın tep küvenme sözün</code><br>
Düşmanım küçüktür &#8212; diye, sen ihmalkâr davranma, &#8212; niçin korkayım &#8212; diyerek, öğünme.
</li>

<li><code>
Yağıñ boldı erse osal bulmağıl, yağıka yağı bol tüzünke tüzün</code><br>
Düşmanın varsa, onu ihmâl etme, düşmana karşı düşmanca hareket et, iyi huylu insana karşı da halîm-sehm ol.
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>

<li><code>
Yanut berdi ögdülmiş açtı tilin, ayur söz eşitgil köñülke alın</code><br>
Ögdilmiş cevap verdi, söze başladı : &#8212; Sözümü dinle ve kalbine yerleştir &#8212; dedi &#8212;
</li>

<li><code>
Törütti bayat bu ajunuğ bilip, yegü içgü ıdtı halâldin kılıp</code><br>
Tanrı bu dünyayı bilerek yarattı, helâlinden yiyecek ve içecek gönderdi.
</li>

<li><code>
Katılsa karılsa tutup edgü iş, işi edgü bolsa kılur edgü iş</code><br>
iyi arkadaş edinerek, onlarla düşüp-kalkmalı, insanın arkadaşı iyi olursa, kendisi de iyi olur.
</li>

<li><code>
Kişi asğı bolsa kişike katıl, kişike tusulmak kişi asğı bil</code><br>
Başkalarına faydalı olabileceğin yerde insanlara karış, bil ki, insanlara faydalı olmak insanın kendi menfaatidir.
</li>

<li><code>
Bu yalñuz yorığlı kişi kıvçakı, kişike tusulmaz bolur ay akı</code><br>
Ey cömert, bu tek başına yaşayan yabanî adamın başkalarına faydası dokunmaz.
</li>

<li><code>
Kişike tusulmaz kişi ol ölüg, tusulğıl ölüg bolma ersig külüg</code><br>
Başkalarına faydası dokunmayan insan ölü gibidir, faydalı ol, ölü olma, ey mert yiğit.
</li>

<li><code>
Telim bolsa erke adaş koldaşı, yadıldı atı ilke itti işi</code><br>
Bir kimsenin arkadaş ve ahbabı ne kadar çok olursa, onun adı o nisbette memlekete yayılır ve işi yoluna girer.
</li>

<li><code>
Bu dünyâ içinde bulur bu tilek, kalı ukbi kolsa bu ol hem yölek</code><br>
O bu dünyada dileğine kavuşur, eğer âhiret saadeti isterse, onu da bununla temin eder.
</li>

<li><code>
Sakınç kadğu bolsa yuluğlar özüñ, sevinç bolsa sevnür yarutur közüg</code><br>
Kara gününde bu dostlar onun uğrunda hayatlarını feda ederler, sevinçli gününde de sevinçten gözleri parlar.
</li>

<li><code>
Yadar erdemin barça halkka ayur, münin körse kizler til açmaz tuyur</code><br>
Onun faziletini her kese söyler ve yayarlar, kusurunu görünce de, ağızlarını açmazlar, gizlerler.
</li>

<li><code>
Yağı ol erig yatsa odğurğuçı, münin erdemin ilke bildürgüçi</code><br>
insanı gaflet uykusundan uyandıran düşmandır ve yine düşmandır ki, onun kusıîr ve faziletlerini memlekete ilân eder.
</li>

<li><code>
Yağı bolmağınça er ersigliki, kaçan belgürer ilde atı köki</code><br>
Düşmanı olmazsa, insanın mertliği, adı ve aslı ne zaman belli olur.
</li>

<li><code>
Üküş bolsa emdi bu erdem kimiñ, üküş boldı teñsiz yağısı anıñ</code><br>
Kimin fazileti çok olursa, onun dengi olmayan düşmanı da o kadar çok olur.
</li>

<li><code>
Kimiñ erdemi bolsa aslı ağı, tepiz el kişisi ol erke yağı</code><br>
Kim faziletli ve asîl nesepli olursa, memleketin her tarafında bir çok kimseler ona düşman olurlar.
</li>

<li><code>
Ked erke bolur kör yağı belgülüg, yavuzka yağı yok yavuz er ölüg</code><br>
iyi insanın düşmanı belli olur, kötünün düşmanı yoktur, kötü adam zâten ölüdür.
</li>

<li><code>
Kayu erke düşmân yumıtsa kalın, ol er erdemi erde artuk bilin</code><br>
Hangi insanın etrafına bir düşman kalabalığı toplanmış ise, bil ki, o insanın fazileti diğerlerinden fazladır.
</li>

<li><code>
Yağı birle tegşıp er atı bedür, yağısız kişi atı kopmaz yatur</code><br>
Düşman ile çarpışa-çarpışa insanın adı büyür, düşmansız kimsenin adı yükselmez, yerde kalır.
</li>

<li><code>
Negü ter eşitgil kör erdemlig er, bu erdem bile er tilek ârzû yer</code><br>
Faziletli insan ne der, dinle, bu fazilet ile insan dilek ve arzusuna nâıl olur.
</li>

<li><code>
Negü er bolur kör miñ er düşmânı, miñer sözlemese küniñe anı</code><br>
Bin tane düşmanı olup da, hakkında her gün bin defa konuşulmayan insana insan denilirmi.
</li>

<li><code>
Börimü bolur körgil ıtta kayar, udula işitse miñ itler üni</code><br>
Bak, arkasından binlerce köpeğin sesini duyunca, kaçana kurt mu denir.
</li>

<li><code>
Kişig soñdamaz-men tediñ yalñuzun, kuruğ sözlemez-men tediñ til sözün</code><br>
Yalnız olunca, insanları çekiştirmem, dilimi lüzumsuz ve boş lâflar ile günaha sokmam &#8212; dedin.
</li>

<li><code>
Kimi sözlegey sen kişi bolmasa, kişiler arala özüñ turmasa</code><br>
Ortada kimse yoksa ve kendin insanlar arasında oturmuyorsan, kimin hakkında konuşacaksın.
</li>

<li><code>
Er ol er-turur kör kişiler ara, yorıp til küdezse bu bulsa töre</code><br>
Bak, yiğit o kimsedir ki, insanlar arasında gezer, fakat dilini muhafaza eder ve böylece baş-köşeye geçer.
</li>

<li><code>
İrig sözke yumşak yanut kılsa öz, açığ sözleseler süçig tulsa söz</code><br>
Kaba söze yumuşak cevap vermeli ve acı sözlere de tatlı sözle mukabele etmelidir.
</li>

<li><code>
Kişi yüki yüdse yüdürmese yük, cefâ kılsalar bu vefâ kılsa şük</code><br>
Başkalarının yükünü yüklenmeli, fakat onlara yük yüklememeli, cefâ edenlere karşı, ses çıkarmadan, vefa göstermelidir.
</li>

<li><code>
Köñülde kiterse kör öç keklerin, tilinde yorıtsa köñülde barın</code><br>
Öç ve kibiri gönülden atmalı, gönlünde ne varsa, dilinde de o olmalıdır.
</li>

<li><code>
Negü ter eşitgil kişi edgüsi, bu edgü bile yadmış atı küsi</code><br>
İyilik ile nâm ve şöhret kazanmış olan, insanların iyisi ne der, dinle.
</li>

<li><code>
İrig sözlemegil kişike tilin, irig sözke ağrır köñül keç yılın</code><br>
İnsanlara karşı kaba söz söyleme, kaba sözün acısını gönül uzun yıllar çeker.
</li>

<li><code>
Seni kim söker erse öggil anı, otun ol bolur sen tüzünler sanı</code><br>
Sana kim söğerse, sen onu eğmelisin, böyle olursa, o küstahlardan sayılır, sen de asillerden sayılırsın.
</li>

<li><code>
Cefâ kılğuçıkakılu tur vefâ, vefâ er kılur ol isizler cefâ</code><br>
Cefâ edene karşı vefa göstermekte devam et, yiğit olan vefa gösterir, kötüler ise, cefâ ederler.
</li>

<li><code>
Kesilse seniñdin yakın ka kadaş, yakınlık ula sen aña ay adaş</code><br>
Yakınların, akraba ve kardeşlerin senden uzaklaşsalar bile, ey arkadaş, sen onlara karşı dâima yakınlık göster.
</li>

<li><code>
Saña küç kılur erse küçkey kalı, keçürgil anı sen bu ol din yolı</code><br>
Eğer zâlim sana zulüm ederse, sen onu affet, din yolu budur.
</li>

<li><code>
Yazuk kılsa kul küñ keçür ol yazuk, bu yazuk keçürmiş muyan kıl azuk</code><br>
Kul ve câriye suç işlerlerse, sen onların suçunu bağışla, bu suç bağışlama sevabını, âhiret için, kendine azık et.
</li>

<li><code>
Bu ol erlik anın eren yük yüdüp, yorır sabrı birle ölümüg küdüp</code><br>
Yiğitlik budur, bunun için er olanlar zahmete katlanıp, sabırla ölümü bekleyerek dolaşırlar.
</li>

<li><code>
Bu kün sen bir evke kirip yalñuzun, ne edgü bulur sen ay kılkı tüzün</code><br>
Bugün sen tek başına bir eve kapanmakta ne gibi bir fayda umuyorsun, ey yumuşak huylu.
</li>

<li><code>
Erej ârzû nimet közün körmediñ, kümüş gevher altun bakır bulmadıñ</code><br>
Huzur, arzu ve nimeti gözünle görmedin, gümüş, mücevher, altın ve bakıra da hiç sahip olmadın.
</li>

<li><code>
Sarây karşı yer suv seni birle yok, at üstem kız oğlan kanı birle yok</code><br>
Senin sarayın, köşkün, yerin ve yurdun yok, at, koşum, çoluk-çocuk hani, bunlardan hiç biri sende yok.
</li>

<li><code>
Kişiler öze yok saña erk elig, özüñ yığsa sen bolsa atıñ silig</code><br>
İnsanlar üzerinde de senin hiç bir kuvvet ve hâkimiyetin yok ki, onu kötüye kullanmayasın ve temiz nâm kazanasın.
</li>

<li><code>
Kayu neñ bulup kodtuñ emdi anı, kayu telve zâhid atadı seni</code><br>
Ne buldun ki, sonra ondan vaz geçtin, hangi mecnûn sana zâhid adını taktı.
</li>

<li><code>
Üküşüg kodup er azığ taplasa, bu er ötrü zâhid bolur kur basa</code><br>
Erkek olan, çoğu elde edebildiği hâlde, az ilev iktifa eder, böyle bir insan zâhidlik mertebesine erişir.
</li>

<li><code>
Tilep bulmasa barça zâhid bolur, sabırda adın hile bulmaz-turur</code><br>
Yoksa, aradığını bulamayan her kes zâhid olur, sabırdan başka bir çâre bulamadığından, elindeki ile yetinir.
</li>

<li><code>
Er ol er bolur kör miñ ârzû bulup, añar yüz evürse eren teg bolup</code><br>
Erkek o kimsedir ki, bin arzusunu bulur ve ondan mertçe yüz çevirir.
</li>

<li><code>
Yetürse içürse çığayka ülep, bayatka tapuğ kılsa köñlin ulap</code><br>
Yedirir, içirir ve malını fakirlere dağıtarak, Tanrıya can ve gönülden ibâdet eder.
</li>

<li><code>
Kelir bolsa dünyâ köñül bamasa, barır erse ağrıp kaşın tügmese</code><br>
Gelen dünya nimetlerine gönül bağlamaz, elinden gidenlere de içi sızlayıp, yüzü buruşmaz.
</li>

<li><code>
Kalı üstese elgi ârzû öze, özini tutunsa köñül til tüze</code><br>
Arzusunu elde etmek için kuvvet bulduğu hâlde, kendisini tutar, gönülüne ve diline hâkim olur.
</li>

<li><code>
Bu sözke yakar körse mani bu söz, eşit işke tutğıl ayâ kılkı tüz</code><br>
Dikkat edersen, şu sözün mânası buna uyar, dinle ve ona göre hareket et, ey yumuşak huylu.
</li>

<li><code>
Erende eri ol kamuğ neñke erk, bulup kılğu yerde özin tutsa berk</code><br>
Erlerin eri odur ki, her şeye muktedir olur, fakat yapmağa gelince, nefsine karşı mukavemet eder.
</li>

<li><code>
Takı erde yegrek eren ol-turur, miñ ârzû bulup bu özin tıdsa terk</code><br>
Yine bu erden daha iyi erkek odur ki, bir arzusuna nail olduğu hâlde, kendisine derhal hâkim olur.
<br><br>

<code>
Odgurmış cevabı Öğdülmişke</code><br>
ODGURMIŞ'IN ÖĞDÜLMİŞ'E CEVABI
</li>

<li><code>
Yanut berdi odğurmış aydı çın ay, negü ol tilekiñ ayâ körki ay</code><br>
Odgurmış cevap verdi:&#8212;Doğru söyle, arzun nedir, ey ay gibi güzel yüzlüm &#8212; dedi &#8212;
</li>

<li><code>
Negü sözlese men sözümni yerip, cevâbın kılur sen özümni serip</code><br>
Ben ne söylersem, reddediyorsun, sözümü beğenmeyip, itirazda bulunuyorsun.
</li>

<li><code>
Açukluğ maña ay tilekiñ ne ol, negü kolğu erse aça sözle kol</code><br>
Bana açık söyle, dileğin nedir, ne istiyorsan, açıkça söyle ve iste.
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>

<li><code>
Yanut berdi ögdülmiş aydı özüm, tilek birle keldi açayın sözüm</code><br>
Öğdülmiş cevap verdi : &#8212; Ben buraya bir maksatla geldim, dileğimi arzedeyım &#8212; dedi &#8212;
</li>

<li><code>
Bu kün toğdı ilig eşitti seni, öziñe kereklep kör ıdtı meni</code><br>
Hükümdar Kün-Toğdı seni haber aldı, sana ihtiyacı olduğu için, beni gönderdi.
</li>

<li><code>
Katığ ârzûladı seni körgüke, meni sözçi ıdtı okıp eltgüke</code><br>
Seni görmeği çok arzu etti, seni çağırıp götürmek İçin, dâvetçı olarak, beni yolladı.
</li>

<li><code>
Neçe me ağır kelse barğu kerek, iligke tegip bir körüngü kerek</code><br>
Ne kadar ağır gelse bile, senin oraya kadar gidip, hükümdara bir görünmen gerekir.
</li>

<li><code>
İlig me idi edgü sultân-turur, bodunka bağırsak sevüg cân-turur</code><br>
Hükümdar çok iyi bir padişahtır, çok merhametli, halkın candan sevdiği bir insandır.
</li>

<li><code>
Kim ilig yüzin körse kutluğ bolur, ikigün ajunda tükel kut bulur</code><br>
Hükümdarın yüzünü gören her kes kutlu olur, her iki dünyada tam saadete kavuşur.
</li>

<li><code>
Negü ter eşitgil bu el kend begi, ajun başlap ilke yetilmiş ögi</code><br>
Devleti idare eden, memleket işlerinde dirayet sahibi olan memleket beyi ne der, dinle.
</li>

<li><code>
Törülüg köni beg kut ol belgülüg, kutı birle tegrür tözüke ülüg</code><br>
Kanunlara riâyet eden, doğru bey, gerçekten, bir saadettir, onun saadetinden her kes kendisine hisse alır.
</li>

<li><code>
Kayuda çavıksa köni beg atı, añar barğu andın bulur er kutı</code><br>
Nerede adaleti ile şöhret bulan bir bey bulunursa, oraya gitmeli, insan onda saadetini bulur.
</li>

<li><code>
Bu kök tirgüki ol könilik törü, törü artasa kök turumaz örü</code><br>
Adalete istinat eden kanun &#8212; bu göğün direğidir, kanun bozulursa, gök yerinde duramaz.
</li>

<li><code>
Törülüg bu begler yok erse tirig, bayat buzğay erdi yeti kat yerig</code><br>
Bu kanun koyan beyler hayatta bulunmasalardı, Tanrı yedi kat yerin nizâmını bozmuş olurdu.
</li>

<li><code>
Köni beg yüzi körse kutluğ bolur, muyanka tegir hem yazukı yulur</code><br>
Adil beyin yüzünü gören kutlu olur, sevaba girer ve günahtan kurtulur.
</li>

<li><code>
Bilir sen bu kün men kişi boldukum, sebeb ilig erdi yölekim tokum</code><br>
Bilirsin, bugün benim adam olmama sebep hükümdardır, o bana destek olmuştur.
</li>

<li><code>
Bayat berdi erdi ukuş ög bilig, tüzü edgülükke tegürdüm elig</code><br>
Tanrı bana anlayış, akıl ve bilgi verdi ve ben bundan dolayı her türlü iyiliği yapmağa muvaffak oldum.
</li>

<li><code>
Bayat berdi tevfik kamuğ edgüke, bodun asğıña hem yüki yüdgüke</code><br>
Halka faydalı olmak ve onun yükünü yüklenmek hususunda her türlü iyilik için Tanrı bana tevfık ihsan etti.
</li>

<li><code>
Seni me tiler emdi ilig bu kün, elig bir kılıp yazsa beglig tügün</code><br>
El-ele verip, beylik düğümünü çözmek için, hükümdar bugün seni de istiyor.
</li>

<li><code>
Okıtçı meni ıdtı emdi saña, meni yalñuz ıdma ay ersig toña</code><br>
Şimdi sana dâvetçi olarak beni gönderdi, ey mert yiğit, ben yalnız dönmeyeyim.
</li>

<li><code>
Bitig ıdtı ilig öz elgin bitip, negü sözledi erse körgil okıp</code><br>
Hükümdar kendi eli ile yazıp, sana bir mektup da gönderdi, ne demiş ise, kendin bak, oku.
</li>

<li><code>
Çıkardı bitig berdi elgin sunup, bitig aldı odğurmış açtı tutup</code><br>
Çıkarıp, mektubu sundu, Odgurmış aldı ve bir az düşünceli, mektubu açtı.
<br><br>

<code>
Odgurmış suali Öğdülmişke</code><br>
ODGURMIŞ'IN ÖĞDÜLMİŞ'E SUÂLİ
</li>

<li><code>
Okıdı bitig keç sakındı uzun, ayur ked bilig bermiş ilig sözün</code><br>
Mektubu okudu, uzun-uzun düşündü ve: &#8212; Hükümdar çok manalı sözler yazmış &#8212;dedi &#8212;
</li>

<li><code>
Okımış ilig emdi kelgil teyü, kamuğ edgülükni atamış sayu</code><br>
îmdi hükümdar&#8212; "Gel!" &#8212; diye davet etmiş, her türlü iyilikleri teker-teker sayıp dökmü
</li>

<li><code>
Bedük iş-turur kör bu işler maña, neteg kılğu ayğıl keñeş ber muña</code><br>
Bunlar benim için çok büyük bir iştir, söyle, bana bir akıl öğret, ne yapmalı?
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>

<li><code>
Yanut berdi ögdülmiş aydı ilig, seni sözleyü şük kurıtmaz tilig</code><br>
Öğdülmiş cevap verdi : &#8212; Hükümdar dâima senden bahseder, bir ân bile seni dilinden düşürmez &#8212; dedi &#8212;
</li>

<li><code>
Tili teprese sözde atıñ çıkar, seni körgüke ol köz açtı bakar</code><br>
Konuşmağa başlar-başlamaz, ağzından adın çıkar, o seni dört gözle beklemektedir.
</li>

<li><code>
Kimi sevse ermiş köñül ârzûlap, tilin sözde atı yorır söz ulap</code><br>
Gönül arzulayarak, kimi severse, her sözde onun adı dilinden düşmezmiş.
</li>

<li><code>
Sevitmiş negü ter bu beytig okı, sevüglüg yüzi ol köñül toklukı</code><br>
Şu beyti oku, kendisini sevdirmiş insan ne der, gönlü doyuran, sevgilinin yüzüdür.
</li>

<li><code>
Köñül kimni sevse körür közde ol, közün kança baksa uçar yüzde ol</code><br>
Gönül kimi severse, göz dâima onu görür, göz nereye bakarsa, orada o uçar.
</li>

<li><code>
Köñülde negü erse ârzû tilek, ağız açsa barça tilin sözde ol</code><br>
Gönülde arzu ve dilek ne ise, insan söze başlayınca, dâima ondan bahseder.
<br><br>

<code>
Odgurmış cevabı Öğdülmişke</code><br>
ODGURMIŞ'IN ÖĞDÜLMİŞ'E CEVABI
</li>

<li><code>
Yanut berdi odğurmış aydı maña, keñeş ber yarağı ne ol ay toña</code><br>
Odgurmış cevap verdi : &#8212; Ey yiğit, bana tavsiyede bulun, ne yapmalıyım &#8212; dedi &#8212;
</li>

<li><code>
Bağırsak kadaşım sen ök sen yakın, keñeş ber ötegil kadaşlık hakın</code><br>
Sevgili kardeşim, bana yakın ol=>n sensin, bir fikir ver, kardeşlik hakkını yerine getir.
</li>

<li><code>
Seniñdin kolur-men bu işke keñeş, bilig birle sen bu keñeşke teñeş</code><br>
Bu işte senin bilgin ile mütenâsip bir tavsiyede bulunmanı istiyorum.
</li>

<li><code>
Kadaş sen tilese yeme tut adaş, adaşlı kadaşlı ikigün tüdeş</code><br>
Sen bir kardeşsin, istersen arkadaş olarak da kabul et, kardeş ve arkadaş arasında fark yoktur.
</li>

<li><code>
Bağırsak sen ök sen bu kün çın maña, negü kılğu ayğıl büter-men saña</code><br>
Bugün bana gerçekten bağlı olan sensin, ne yapmalı, söyle, sana güveniyorum.
<br><br>

<code>
Öğdülmiş cevabı Odgurmışka</code><br>
ÖĞDÜLMİŞ'İN ODGURMIŞ'A CEVABI
</li>

<li><code>
Yanut berdi ögdülmiş aydı bu söz, ayıtma maña sen ayâ kutluğ öz</code><br>
Ögdülmiş cevap verdi ve: &#8212;-Ey mübarek insan, bunu sen bana sorma &#8212; dedi &#8212;
</li>

<li><code>
Meni ıdtı ilig okıtçı saña, negü teg keñeşür sen emdi maña</code><br>
Hükümdar beni sana dâvetçi olarak gönderdi, sen şimdi benim ile nasıl istişarede bulunursun.
</li>

<li><code>
Baralım timekte adın yok sözüm, neteg ayğa barma teyü bu özüm</code><br>
Gidelim&#8212;demekten başka, benim bir sözüm yoktur, ben sana nasıl "gitme" diyebilirim.
</li>

<li><code>
Seni birle bolsa kör asğı üküş, öz asğın tilerke keñeşmez ukuş</code><br>
Seninle birlikte bulunmak benim için çok faydalıdır, kendi faydasını isteyen kimse ile akıllı insan istişare etmez.
</li>

<li><code>
Negü ter eşitgil biliglig çigil, biligsiz eşitgil boyun bir egil</code><br>
Bilgili çiğil ne der, dinle, ey bilgisiz, dinle ve buna boyun eğ.
</li>

<li><code>
Öz asğı tilerke keñeşmegü söz, saña asğı bolmaz ayâ kutluğ öz</code><br>
Kendi istifâdesi bahis mevzuu olan bir kimse ile istişarede bulunmamalı, ey mübarek insan, bundan sana fayda gelmez.
</li>

<li><code>
Keñeş ol kişike keñeş ay kadaş, ol er kolmaz erse öz asğın adaş</code><br>
Ey arkadaş, istişare ederken, kendi faydasını düşünmeyen kimse ile istişare et.
</li>

<li><code>
Öz asğın tilegli öz ülgi üçün, yarağlığnı teñsiz-turur ter küçün</code><br>
Kendi faydasını düşünen kimse, menfaati için, münâsip olanın dahi uygun olmadığını söyler.
</li>

<li><code>
Neçe iş kişike keñeşgü kerek, köñül taplamış işni kılğu kerek</code><br>
Bâzı işler vardır ki, insanlar ile istişare etmek lâzımdır, fakat neticede insan yine gönlünün münâsip gördüğü işi yapmalıdır.
</li>

<li><code>
Özüñke bağırsak seniñ öz özüñ, kişike ınanma kesildi sözüg</code><br>
Seni en çok düşünen yine bizzat kendinsin, insanlara güvenme, işte o kadar.
</li>

<li><code>
Sen ök bil negü kılğu erse keñeş, tileme meniñdin bu işke keñeş</code><br>
Ne yapmak lazımsa, bunu kendin bilmelisin, istişare et, fakat benden bu iş için fikir sorma.
</li>

<li><code>
Seni alğalı keldim andın turup, keñeş bu yorı barğıl emdi kopup</code><br>
Oradan kalkıp, buraya seni götürmek için geldim, tavsiyem şu: yürü, buradan kalkıp, oraya gidelim.
</li>

<li><code>
Kişiler arakı muyan edgülük, bu yerde bulunmaz munu belgülük</code><br>
İnsanlar arasına karıştığın zaman elde edeceğin sevap ve iyilik burada bulunmaz, bu şüphesizdir.
</li>

<li><code>
Uluş kend içindeki edgü neçe, saña sözledim emdi adra seçe</code><br>
Kasaba ve şehir içindeki çeşitli iyilikleri şimdi sana teker-teker ve açık olarak söyledim.
</li>

<li><code>
Bilir sen bu gözler köni sözledim, saña edgü koldum bilir bir idim</code><br>
Bunları doğru söylediğimi takdir edersin, Tanrı bilir ki, senin iyiliğini istedim.
</li>

<li><code>
Kişidin kaçar sen ne kıldı kişi, kişike katıl it kişiler işi</code><br>
İnsanlardan kaçıyorsun, onlar sana ne yaptı, insanlara karış ve onlar gibi yaşa.
</li>

<li><code>
Müsülmân işin it muñıña yara, bayat birge uçmak kör ornuñ töre</code><br>
Müslümanların işini gör, ihtiyaçlarına yardım et, Tanrı sana cennet verir, yerin baş-köşe olur.
</li>

<li><code>
Köñül til köni tut kılınçıñ bütün, kayuda tilese tirilgil kutun</code><br>
Gönlünde ve dileğinde hulûs sahibi ol, hareketin dürüst olsun, nerede istersen, orada saadet içinde ömür sür.
</li>

<li><code>
Kişisiz tirilme kişiler ara, kişi aybı körme özüñni kör e</code><br>
insanlardan uzaklaşıp, yalnız yaşama, başkasının kusurunu görme, kendine bak.
</li>

<li><code>
Muñar meñzer emdi bu beyt ay bügü, okığu munı ötrü işke bağu</code><br>
Ey hakîm, şu beyit imdi buna benzer, bunu okumalı ve ona göre hareket etmelidir.
</li>

<li><code>
Kayuda tilese yorı edgü bol, tüpi aslı kolma özüñ edgü kol</code><br>
Nereye gidersen git, yalnız iyi ol, soya ve asalete bakma, kendinde iyilik ara.
</li>

<li><code>
Kişi edgüsi kör unıtmaz özin, kayuda yorısa teler edgü yol</code><br>
İnsanların iyisi gaflete düşmez, nereye giderse, orada doğru yolu arar.
</li>

<li><code>
Er edgü kerek tutsa edgü kılınç, kayuda tilese bulur miñ sevinç</code><br>
İnsan iyi olmalı, iyi hareket eden kimse her yerde bin türlü sevinç bulur.
</li>

<li><code>
Bu edgü kamuğ yerde edgü bolur, ol edgü yanutı hem edgü bulur</code><br>
İyilik her yerde iyidir, insan iyiliğe karşı her yerde iyilik bulur.
</li>

<li><code>
Sen edgü kılınç tut isiz bolmağıl, kayuda tilese yorı korkmağıl</code><br>
Sen iyilik yap, kötü olma, böylelikle nerede istersen, orada korkmadan dolaşabilirsin.
</li>
</ol>

 </div>
<div class="footer">
<a href="../icerik.html">içerik</a> | <a href="../iletisim.html">iletişim</a>
</div>
</body>
</html>

<!-- Google tag (gtag.js) -->
<script async src="https://www.googletagmanager.com/gtag/js?id=G-XB6M7JR5GW"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XB6M7JR5GW');
</script>
