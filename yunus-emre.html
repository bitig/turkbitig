
<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css"/>
    <link rel="shortcut icon" href="favicon.ico" type="image/png" />

    <title>Orhun Yazıtları / Abideleri</title>
  </head>
  <body>
<div class="pagetabs">
  <a href="index.html" class="bas">BAŞ</a>
  <a href="yunusemre.html" class="parent">Yunus Emre</a> 
</div>
<hr class="pagetabshr">

<div class="nav">
  <a class="this">A-C</a> 
  <a href="yunusemre-d-g.html">D-G</a> 
  <a href="yunusemre-h-n.html">H-N</a> 
  <a href="yunusemre-o-z.html">O-Z</a> 
</div>

<h2>Yunus Emre Şiirleri</h2>
<p>
Anadolu Türk halk şairimiz Yunus Emre'nin şiirlerini, eski Türkçe aslından günümüz diline aktarıp, kolay gezilecek şekilde derleyip dizdik.
</p>


<h3><x_yunus-emre-acep-bu-benim-canim.html_x>ACEP BU BENİM CANIM</x_yunus-emre-acep-bu-benim-canim.html_x></h3>

<p class="siir">
Aceb bu benüm cânum âzâd ola mı yâ Rab<br>
Yoksa yedi Tamu'da yana kala mı yâ Rab<br><br>

Aceb bu benüm hâlüm yir altında ahvâlüm<br>
Varup yatıcak yirüm akreb dola mı yâ Rab<br><br>

Allah olıcak kâzî bizden ola mı râzî<br>
Görüp Habîb'i bizi şefî' ola mı yâ Rab<br><br>

Cân hulkuma geldükde Azrâîl'i gördükde<br>
Yâ cânumı aldukda âsân ola mı yâ Rab<br><br>

Yûnus kabre vardukda Münker-Nekir geldükde<br>
Bana su'âl sordukda dilüm döne mi yâ Rab<br><br>

~ Yunus Emre</p>

<p>(günümüze aktarımı)<br>
Acep bu benim canım, azad olur mu Ya Rab?<br>
Yoksa yedi Tamu'da yanıp kalır mı Ya Rab?<br><br>

Acep bu benim halim, yer altında ahvalim.<br>
Varıp yatacak yerim akrep dolar mı Ya Rab?<br><br>

Allah olacak kazi, bizden olur mu razı?<br>
Görüp Habibi bizi, şefi olur mu Ya Rab?<br><br>

Can hulkuma gelince, Azrail'i görünce,<br>
Ya canımı alınca, kolay olur mu Ya Rab?<br><br>

Yunus kabre varınca, Münkür Nekir gelince,<br>
Bana sual sorunca, dilim döner mi Ya Rab?
</p>


<h3><x_yunus-emre-acep-acep-ne-nesnedir.html_x>ACEP ACEP NE NESNEDİR?</x_yunus-emre-acep-acep-ne-nesnedir.html_x></h3>

<p class="siir">
Aceb aceb ne nesnedür bu derdile firâk bana<br>
Cânumı serhoş eyledi ışk agusı tiryâk bana<br><br>

Kimün ki renci varısa derdine dermân istesün<br>
Kesdi benüm bu rencümi dermân oldı bu derd bana<br><br>

Işk odına yan dirisen gönüllere gir dirisen<br>
Karanular aydın ola ne kandîl ü çerâk bana<br><br>

Gökden inen dört kitâbı günde bin kez okurısan<br>
Erenlere münkirisen dîdâr ırak senden yana<br><br>

Miskîn Yûnus erenlere tekebbür olma toprak ol<br>
Toprakda biter küllîsi gülistânı toprak bana<br><br>

~ Yunus Emre</p>

<p>(günümüze aktarımı)<br>
Acep acep ne nesnedir bu dert ile firak bana?<br>
Canımı sarhoş eyledi aşk ağısı tiryak bana.<br><br>

Kimin ki renci var ise derdine derman istesin,<br>
Kesti benim bu rencimi derman oldu bu dert bana.<br><br>

Aşk oduna yan der isen, gönüllere gir der isen,<br>
Karanlıklar aydın ola, ne kandil ne çerak bana.<br><br>

Gökten inen dört kitabı günde bin kez okur isen,<br>
Erenlere münkir isen, didar ırak senden yana.<br><br>

Miskin Yunus, erenlere tekebbür olma, toprak ol,<br>
Topraktan biter tamamı, gülistanı toprak bana.
</p>


<h3><x_yunus-emre-acep-degil-deli-olsa.html_x>ACEP DEĞİL DELİ OLSA</x_yunus-emre-acep-degil-deli-olsa.html_x></h3>

<p>(günümüze aktarımı)<br>
Acep değil deli olsa aşk oduna yanan kişi,<br>
Aşka yakın yürümesin iyi adın sanan kişi.<br><br>

Kim sakınır iyi adın, bıraksın elden aşk odun,<br>
Tezcek yoldurur kanadın, daldan dala konan kişi.<br><br>

Saldı beni uzak yola, şu gözlerim dola dola,<br>
Dertli halinden ne bile, yüreği sağ olan kişi.<br><br>

Aşıklar geçer arından, dönmez olur ikrarından,<br>
Şimdi ayrılmış yarından, yalan dava kılan kişi.<br><br>

Yürek yanar, yaşım akar, şu gözlerim yola bakar,<br>
Gayri yüze nice bakar Hak cemalin gören kişi.<br><br>

Gözüm pınar olmuş akar, şu zarim ki Arşa çıkar,<br>
Mahv eyleyip varın yakar masivayı koyan kişi.<br><br>

Yunus kodu yola başı, vurur müddeiler taşı,<br>
Hiçtir münafıkın işi, gelsin aşka doyan kişi.
</p>


<h3><x_yunus-emre-acep-su-yerde-var-mola.html_x>ACEP ŞU YERDE VAR M'OLA</x_yunus-emre-acep-su-yerde-var-mola.html_x></h3>

<p class="siir">
Aceb şu yirde var m'ola<br>
Şöyle garîb bencileyin<br>
Bagrı başlu gözi yaşlu<br>
Şöyle garîb bencileyin<br><br>

Gezdüm Urum'ıla Şam'ı<br>
Yukaru illeri kamu<br>
Çok istedüm bulımadum<br>
Şöyle garîb bencileyin<br><br>

Kimseler garîb olmasın<br>
Hasret odına yanmasun<br>
Hocam kimseler olmasun<br>
Şöyle garîb bencileyin<br><br>

Söyler dilüm aglar gözüm<br>
Garîblere göynür özüm<br>
Meger ki gökde yılduzum<br>
Şöyle garîb bencileyin<br><br>

Niçe bu derdile yanam<br>
Ecel ire birgün ölem<br>
Meger ki sinümde bulam<br>
Şöyle garîb bencileyin<br><br>

Bir garîb ölmiş diyeler<br>
Üç günden sonra tuyalar<br>
Sovuk suyıla yuyalar<br>
Şöyle garîb bencileyin<br><br>

Hey Emrem Yûnus bî-çâre<br>
Bulunmaz derdüne çâre<br>
Var imdi gez şârdan şâra<br>
Şöyle garîb bencileyin<br><br>

~ Yunus Emre</p>

<p>(günümüze aktarımı)<br>
Acep şu yerde var m'ola,<br>
Şöyle garip bencileyin,<br>
Bağrı başlı, gözü yaşlı,<br>
Şöyle garip bencileyin.<br><br>

Gezdim Urum ile Şam'ı,<br>
Yukarı illeri kamu,<br>
Çok istedim bulamadım,<br>
Şöyle garip bencileyin.<br><br>

Kimseler garip olmasın,<br>
Hasret oduna yanmasın,<br>
Hocam kimseler duymasın,<br>
Şöyle garip bencileyin.<br><br>

Söyler dilim, ağlar gözüm,<br>
Gariplere göynür özüm,<br>
Meğer ki gökte yıldızım,<br>
Şöyle garip bencileyin.<br><br>

Nice bu dert ile yanam,<br>
Ecel ere bir gün ölem,<br>
Meğer ki sinimde bulam,<br>
Şöyle garip bencileyin.<br><br>

Bir garip ölmüş diyeler,<br>
Üç günden sonra duyalar,<br>
Soğuk su ile yuyalar,<br>
Şöyle garip bencileyin.<br><br>

Hey Emre'm, Yunus biçare,<br>
Bulunmaz derdine çare,<br>
Var şimdi gez şardan şara,<br>
Şöyle garip bencileyin.
</p>


<h3><x_yunus-emre-ah-nice-bir-uyursun.html_x>AH NİCE BİR UYURSUN</x_yunus-emre-ah-nice-bir-uyursun.html_x></h3>

<p>(günümüze aktarımı)<br>
Ah nice bir uyursun, uyanmaz mısın?<br>
Göçtü kervan kaldık dağlar başında.<br>
Çağrışır tellallar inanmaz mısın?<br>
Göçtü kervan, kaldık dağlar başında.<br><br>

Emir Hac göçeli hayli zamandır,<br>
Muhammed cümleye dindir, imandır.<br>
Delilsiz gidilmez, yollar yamandır,<br>
Göçtü kervan, kaldık dağlar başında.<br><br>

Bülbül olup dost bağında öte gör,<br>
İyi amellerle yükün tuta gör,<br>
Efendimin kervanına yete gör,<br>
Göçtü kervan kaldık dağlar başında.<br><br>

Yunus sen bu dünyaya niye geldin?<br>
Gece gündüz Hakk'ı zikretsin dilin.<br>
Enbiyaya uğramaz ise yolun,<br>
Göçtü kervan, kaldık dağlar başında.
</p>


<h3><x_yunus-emre-asiklari-tamuya-yandirmaya.html_x>AŞIKLARI TAMU'YA YANDIRMAYA</x_yunus-emre-asiklari-tamuya-yandirmaya.html_x></h3>

<p class="siir">
Âşıkları Tamu'ya yandurmaya<br>
Uçmaguna bunlar baş indürmeye<br><br>

Yidi Tamu bir âha katlanmaya<br>
Yidi deniz ışk odın söndürmeye<br><br>

Buyrugın tutmazısan Âdem'leyin<br>
Üç yüz yılda yaşunı dindürmeye<br><br>

Bin yıl cefâ çekmeyince Nûh gibi<br>
Tûfânında gemiye bindürmeye<br><br>

Kurbân olmayınca İsmâîl gibi<br>
Kimse içün gökden koç indürmeye<br><br>

Çobanlık itmeyince Mûsâ'layın<br>
Kelîm'üm diyüp Tûr'a göndermeye<br><br>

Hulkun olmayınca Muhammed gibi<br>
Hak dîdârın sana göstermeye<br><br>

Yûnus kogıl sen bu kurı davâyı<br>
Vay ona ki Allah uyandurmaya<br><br>

~ Yunus Emre</p>

<p>(günümüze aktarımı)<br>
Aşıkları Tamu'ya yandırmıya,<br>
Uçmağına bunlar baş indirmiye.<br><br>

Yedi Tamu bir aha katlanmıya,<br>
Yedi deniz aşk odun söndürmiye.<br><br>

Buyruğun tutmaz isen Adem'leyin,<br>
Üç yüz yılda yaşını dindirmeye.<br><br>

Bin yıl cefa çekmeyince Nuh gibi,<br>
Tufanında gemiye bindirmiye.<br><br>

Kurban olmayınca İsmail gibi,<br>
Kimse için gökden koç indirmeye.<br><br>

Çobanlık etmeyince Musa'layın,<br>
Kelimim diye Tur'a göndermiye.<br><br>

Hulkun olmayınca Muhammed gibi,<br>
Hak didarın sana göstermeye.<br><br>

Yunus ko gel sen bu kuru davayı,<br>
Vay ona ki Allah uyandırmıya.
</p>


<h3><x_yunus-emre-arifler-ortasinda-sofilik-satmayalar.html_x>ARİFLER ORTASINDA SOFİLİK SATMAYALAR</x_yunus-emre-arifler-ortasinda-sofilik-satmayalar.html_x></h3>

<p class="siir">
Ârifler ortasında sofîlik satmayalar<br>
İhlâsıla bu ışka riyâyı katmayalar<br><br>

Ya bildügüni eyit ya bir bilürden işit<br>
Teslîmlik ucını tut sözi uzatmayalar<br><br>

Kur'ân kelâmum didi gönüle evüm didi<br>
Gönül ev ıssın bilmez âdemden tutmayalar<br><br>

Gönül sındı buludı hem Hakk'a yakınıdı<br>
Yine dikerem diyü bütüni yırtmayalar<br><br>

Mumlu baldur şerî'at tortusuz yag tarîkat<br>
Dost içün balı yaga pes niçün katmayalar<br><br>

Ârif cân virür tuymaz yalancı mâla kıymaz<br>
Yalanıla gerçegi berâber tutmayalar<br><br>

Kıymetin tuyarısan neye deger iş bu dem<br>
Erenlerün ma'nîsin almaza satmayalar<br><br>

Miskîn Âdem yanıldı Uçmak'da bugday yidi<br>
İşi Hak'dan bilenler şeytândan tutmayalar<br><br>

Şîrîn hulklar eylegil tatlu sözler söylegil<br>
Sohbetlerde Yûnus'ı hergiz unutmayalar<br><br>

~ Yunus Emre</p>

<p>(günümüze aktarımı)<br>
Arifler ortasında sofilik satmayalar,<br>
İhlas ile bu aşka riyayı katmayalar.<br><br>

Ya bildiğini söyle, ya bir bilirden işit,<br>
Teslimlik ucunu tut, sözü uzatmayalar.<br><br>

Kuran kelamım dedi, gönlüne evim dedi,<br>
Gönül ev ıssın bilmez, ademden tutmayalar.<br><br>

Gönül sındı bulundu, hem Hakk'a yakın idi,<br>
Yine dikerim diye, bütünü yırtmayalar.<br><br>

Mumlu baldır şeriat, tortusuz yağ tarikat,<br>
Dost için balı yağa, pes niçin katmayalar.<br><br>

Arif can verir duymaz, yalancı mala kıymaz,<br>
Yalan ile gerçeği beraber tutmayalar.<br><br>

Kıymetin duyar isen, neye değer işbu dem,<br>
Erenlerin manasın almaza satmayalar.<br><br>

Miskin Adem yanıldı, Uçmak'ta buğday yedi,<br>
İşi Hak'tan bilenler şeytandan tutmayalar.<br><br>

Şirin hulklar eylensin, tatlı sözler söylensin,<br>
Sohbetlerde Yunus'u asla unutmayalar.
</p>


<h3><x_yunus-emre-ask-erine.html_x>AŞK ERİNE</x_yunus-emre-ask-erine.html_x></h3>

<p class="siir">
Işk erine dünyâda çi harîr ü çi palâs<br>
Zîrâ kim gönli anun tutmaz kibirile pâs<br><br>

Işk amelile biter lâyık olursa yiter<br>
Gerekse uryân yüri gerekse geygil libâs<br><br>

Dilersen kim iresin ferâgat menziline<br>
Var kanâat dârında nefsün bogazından as<br><br>

Nefsünün varlıgını akl-ı külle ulaşdur<br>
Varlıgun yoga degşür cevher ol olma muhâs<br><br>

Bu kamu günâhlarun yuyan miskînligimiş<br>
Var Yûnus sen miskîn ol gel tamaun yayın yas<br><br>

~ Yunus Emre</p>

<p>(günümüze aktarımı)<br>
Aşk erine dünyada, ne ipekli ne palas,<br>
Zira ki gönül onun, tutmaz kibir ile pas.<br><br>

Aşk amel ile biter, layık olursa yiter,<br>
Gerekse üryan yürü, gerekse giyin libas.<br><br>

Dilersen ki eresin feragat menziline,<br>
Var kanaat darında, nefsin boğazından as.<br><br>

Nefsinin varlığını aklına tam ulaştır,<br>
Varlığın yoğa değşir, cevher ol olma muhas.<br><br>

Bu kamu günahların yuyan miskinliğinmiş,<br>
Var Yunus sen miskin ol, gel tamah yayını as.
</p>


<h3><x_yunus-emre-ask-erinin-gonlu-dolu.html_x>AŞK ERİNİN GÖNLÜ DOLU</x_yunus-emre-ask-erinin-gonlu-dolu.html_x></h3>

<p class="siir">
Işk erinün gönli tolu pâdişâhun haznesidür<br>
Işksuz âdem ne anlasun şerî'atun ma'nîsidür<br><br>

Işkdur âşıklar dermânı ışkdan hâsıldur murâdı<br>
Âşık kişinün sohbeti ışksuz kişiye belâdur<br><br>

Kimi avret oglan sever kimi mülk-hânumân sever<br>
Kim ser-mâye dükkân sever bu dünye hâlden hâledür<br><br>

Âşık bu dünyâyı n'ider âkıbet bir gün terk ider<br>
Işk etegin dutmış gider her kim gelürse saladur<br><br>

Bezm-i ezel'de pâdişâh elüme sundı bir kadeh<br>
İçeliden kıluram âh bilmezem ki ne belâdur<br><br>

Çün ezelden Yûnus senün ışkıla esridi cânun<br>
Dergâhına her dem anun vâlih ü hayrân kala dur<br><br>

~ Yunus Emre</p>

<p>(günümüze aktarımı)<br>
Aşk erinin gönlü dolu padişahın haznesidir,<br>
Aşksız adem ne anlasın şeriatın manasıdır.<br><br>

Aşktır aşıklar dermanı, aşktan hasıldır muradı,<br>
Aşık kişinin sohbeti aşksız kişiye beladır.<br><br>

Kimi avrat oğlan sever, kimi mülk hanuman sever,<br>
Kim sermaye dükkan sever, bu dünya halden haledir.<br><br>

Aşık bu dünyayı n'ider, akibet bir gün terk eder,<br>
Aşk eteğin tutmuş gider, her kim gelirse saladır.<br><br>

Bezmi ezel'de padişah elime sundu bir kadeh,<br>
İçeliden kılarım ah bilmezim ki ne beladır.<br><br>

Ta ezelden Yunus senin, aşk ile esridi canın,<br>
Dergahına her dem onun valih ve hayran kala dur.
</p>


<h3><x_yunus-emre-ask-ilininin-haberin.html_x>AŞK İLİNİNİN HABERİN</x_yunus-emre-ask-ilininin-haberin.html_x></h3>

<p class="siir">
Işk ilinün haberin disem işide misin<br>
Yoldaş olup bu yola sen bile gide misin<br><br>

Ol ilün bâgı olur şerbeti agu olur<br>
Kadeh dutmaz ol agu nûş idüp yuda mısın<br><br>

Ol ilün zavadası cefâ duta gidesi<br>
Şeker ayruga sunup sen agu tada mısın<br><br>

Ol ilde ay-gün olmaz ay gedilüp tolunmaz<br>
Tertîbler terk idüben şumâr unıda mısın<br><br>

Senlik-benlik terk idüp yoklık evine girüp<br>
Işkdan içüp esriyüp varlık terk ide misin<br><br>

İş bu tenün tertîbi od u toprak yil u su<br>
Yûnus sen gör özüni suda toprakda mısın<br><br>

~ Yunus Emre</p>

<p>(günümüze aktarımı)<br>
Aşk ilinin haberin desem işite misin?<br>
Yoldaş olup bu yola sen bile gide misin?<br><br>

O ilin bağı olur, serbeti ağı olur,<br>
Kadeh tutmaz o ağı, nuş edip yuta mısın?<br><br>

O ilin zavadası, cefa tuta gidesi<br>
Şeker ayrığa sunup sen ağı tada mısın?<br><br>

O ilde ay gün olmaz, ay gidilip dolunmaz,<br>
Tertipler terkederek şumar unuta mısın?<br><br>

Senlik benlik terk edip, yokluk evine girip,<br>
Aşktan içip esriyip varlık terkede misin?<br><br>

İşbu tenin tertibi od ve toprak, yel ve su,<br>
Yunus sen gör özünü, suda toprakta mısın?
</p>


<h3><x_yunus-emre-ask-imamdir-bize.html_x>AŞK İMAMDIR BİZE</x_yunus-emre-ask-imamdir-bize.html_x></h3>

<p class="siir">
Işk îmâmdur bize gönül cemâ'at<br>
Kıblemüz dost yüzi dâimdür salât<br><br>

Cân dost mihrâbına secdeye vardı<br>
Yüz yire uruban ider münâcât<br><br>

Biş vakt tertîbümüz bir vakte geldi<br>
Biş bölük oluban kim kıla tâ'at<br><br>

Şerî'at eydür bize şartı bırakma<br>
Şart ol kişiyedür ider hıyânet<br><br>

Dost yüzin göricek şirk yagmâlandı<br>
Anunçün kapuda kaldı şerî'at<br><br>

Münâcât gibi vakt olmaz arada<br>
Kim ola dostıla bu demde halvet<br><br>

Kimsene dînine hilâf dimezüz<br>
Dîn tamâm olıcak togar mahabbet<br><br>

Erenler nefesidür devletümüz<br>
Anunçün fitneden olduk selâmet<br><br>

Kâlû belî didük evvelki demde<br>
Dahı bugündür ol dem ü bu sâ'at<br><br>

Togrılık bekleyen dost kapusında<br>
Gümânsuz ol bulur İlâhî devlet<br><br>

Yûnus öyle esîrdür ol kapuda<br>
Diler ki olmaya ebedî râhat<br><br>

~ Yunus Emre</p>

<p>(günümüze aktarımı)<br>
Aşk imamdır bize, gönül cemaat,<br>
Kıblemiz dost yüzü, daimdir salat.<br><br>

Can dost mihrabına secdeye vardı,<br>
Yüz yere vurarak eder münacat.<br><br>

Beş vakt tertibimiz bir vakte geldi,<br>
Beş bölük olarak kim kıla taat.<br><br>

Şeriat der ki bize şartı bırakma,<br>
Şart o kişiyedir eder hiyanet.<br><br>

Dost yüzün görecek şirk yağmalandı,<br>
Onun için kapıda kaldı şeriat.<br><br>

Münacat gibi vakt olmaz arada,<br>
Kim ola dost ile bu demde halvet.<br><br>

Kimsenin dinine hilaf demeyiz,<br>
Din tamam olacak doğar muhabbet.<br><br>

Erenler nefsidir şu devletimiz,<br>
Onunçün fitneden olduk selamet.<br><br>

Kalu bela dedik evvel ki demde,<br>
Dahi bugündür o dem ve bu saat.<br><br>

Doğruluk bekleyen dost kapısında,<br>
Gümansız o bulur İlahi devlet.<br><br>

Yunus öyle esirdir o kapıda,<br>
Diler ki olmaya ebedi rahat.
</p>


<h3><x_yunus-emre-askin-sarabin-iceli.html_x>AŞKIN ŞARABIN İÇELİ</x_yunus-emre-askin-sarabin-iceli.html_x></h3>

<p class="siir">
Işkun şarâbın içeli kandalıgum bilimezem<br>
Şöyle yavı kılam beni isteyüben bulımazam<br><br>

Deryâ-yı ummân olmışam güherlere kân olmışam<br>
Şöyleki hayrân olmışam kendözüme gelimezem<br><br>

Yoluna basaldan kadem varlıgumı kıldum adem<br>
Gözden tolanma dem-be-dem kim sensüz ben olımazam<br><br>

Tolalı hüsnün illere hayrân kamu gönüllere<br>
Niçe tolusın dillere senden nişân alımazam<br><br>

Işkunıla mest olalı derdüni her dem bulalı<br>
Visâl nişânın alalı Cennet'lere kalımazam<br><br>

Benüm dürüp bünyâdumı Yûnus ezelden adumı<br>
Kesdüm kamudan dadumı ışkundan ayrılımazam<br><br>

~ Yunus Emre</p>

<p>(günümüze aktarımı)<br>
Aşkın şarabın içeli, kandalığım bilemezim,<br>
Şöyle yavu kılam beni, isterim ben bulamazım.<br><br>

Deryayı umman olmuşum, gevherlere kan olmuşum,<br>
Şöyleki hayran olmuşum, kendözüme gelemezim.<br><br>

Yoluna basaldan kadem, varlığımı kıldım adem,<br>
Gözden dolanma dembedem ki sensiz ben olamazım.<br><br>

Dolalı hüsnün illere, hayran kamu gönüllere,<br>
Nice dolasın dillere, senden nişan alamazım.<br><br>

Aşkın ile mest olalı, derdini her dem bulalı,<br>
Visal nişanın alalı cennetlere kalamazım.<br><br>

Benim dürüp bünyadımı, Yunus ezelden adımı,<br>
Kestim kamudan tadımı, aşkından ayrılamazım.
</p>


<h3><x_yunus-emre-askin-gonlum-yagmaladi.html_x>AŞKIN GÖNLÜM YAĞMALADI</x_yunus-emre-askin-gonlum-yagmaladi.html_x></h3>

<p>(günümüze aktarımı)<br>
Aşkın gönlüm yağmaladı,<br>
N'olsa gerek şimden geri.<br>
Bir od bıraktı canıma,<br>
Yansa gerek şimden geri.<br><br>

Evvel od'a düşüp yanar,<br>
Ömür geçer, devran döner,<br>
Gün geçtikçe benzim solar,<br>
Solsa gerek şimden geri.<br><br>

Ne acayip sergüzeştler,<br>
Bağrım dolu serzenişler,<br>
Durmaz akar kanlı yaşlar,<br>
Aksa gerek şimden geri.<br><br>

Dayim riyazet çekenler,<br>
Halvetlerde diz çökenler,<br>
Dost yoluna can verenler,<br>
Verse gerek şimden geri.<br><br>

Sen padişah ben bir kulum,<br>
Ebedi kulluğa geldim,<br>
Seni sevdiğimi alem,<br>
Bilse gerek şimden geri.<br><br>

Yandı ciğerim nar ile,<br>
Günüm geçer hep zar ile,<br>
Her dem yüz vurup yâr ile,<br>
Olsa gerek şimden geri.<br><br>

Miskin Yunus deli olmuş,<br>
Marifet bahrine dalmış,<br>
O denizde gevher bulmuş,<br>
Bulsa gerek şimden geri.
</p>


<h3><x_yunus-emre-askin-odu-dustu-cana.html_x>AŞKIN ODU DÜŞTÜ CANA</x_yunus-emre-askin-odu-dustu-cana.html_x></h3>

<p class="siir">
Işkun odı düşdi câna eritdi yürek yagını<br>
Kesdi hevâsetün kökin oda yandurdı bâgını<br><br>

Kazdı kahır kazmasıla cânda cefâ ocagını<br>
Çaldı nefsümün boynına himmet eri bıçagını<br><br>

Rahmet suyıyıla yudı gönlüm evin ap-arıca<br>
Hıdmet kapusundan ana sundı şükür ayagını<br><br>

Her kim bizi yererise Hak dilegin virsün ana<br>
Urmaklıga kasd idenün düşem öpem ayagını<br><br>

Kim bize taş atarısa güller nisâr olsun ana<br>
Çırâguma kasd idenün Hak yandursun çırâgını<br><br>

Miskîn gönlün ışk elinden iki büküldi vücûdı<br>
Tevbe kapusından sundum ana îmân tayagını<br><br>

Gel imdi iy miskîn Yûnus hevâseti elden bırak<br>
Çalab rûzı eyle bize ol kanâat bıçagını<br><br>

~ Yunus Emre</p>

<p>(günümüze aktarımı)<br>
Aşkın odu düştü cana, eritti yürek yağını,<br>
Kesti hevasetin kökün, oda yandırdı bağını.<br><br>

Kazdı kahır kazmasıyla, canda cefa ocağını,<br>
Çaldı nefsimin boynuna himmet eri bıçağını.<br><br>

Rahmet suyu ile yudu, gönlün evin ap arıca,<br>
Hıdmet kapısından ona sundu şükür ayağını.<br><br>

Her kim bizi yerer ise, Hak dileğin versin ona,<br>
Urmaklığa kastedenin düşem öpem ayağını.<br><br>

Kim bize taş atar ise, güller nisar olsun ona,<br>
Çırağıma kastedenin Hak yandırsın çırağını.<br><br>

Miskin gönlün, aşk elinden iki büküldü vücudu,<br>
Tövbe kapısından sundum ona iman dayağını.<br><br>

Gel şimdi ey miskin Yunus, hevaseti elden bırak,<br>
Çalap ruzi eyle bize, o kanaat bıçağını.
</p>


<h3><x_yunus-emre-asksizlara-verme-ogut.html_x>AŞKSIZLARA VERME ÖĞÜT</x_yunus-emre-asksizlara-verme-ogut.html_x></h3>

<p class="siir">
Işksuzlara virme ögüt ögüdünden alur degül<br>
Işksuz âdem hayvân olur hayvân ögüt bilür degül<br><br>

Eksük olman ehillerden kaça görün câhillerden<br>
Tanrı bîzâr bahillerden bahil dîdâr görür degül<br><br>

Kara taşa su koyarsan elli yıl ısladurısan<br>
Hemân taş gine bayagı hünerlü taş olur degül<br><br>

Taşdan çıkar dürlü sular ayagından biter neler<br>
Câhil gönli taşdan beter câhil gelmez gelür degül<br><br>

Boz yapalak devlingece emek yime irte-gice<br>
Anun işi gözsepekdür salup ördek alur degül<br><br>

Şah balabân şâhin togan zihî ögmiş anı ögen<br>
Togan za'îf olurısa toganlıkdan kalur degül<br><br>

Ol iki cihân güneşi zâhir dünyâsın degşürdi<br>
Câhil anı öldi sanur ol hod ölmez ölür degül<br><br>

Yûnus olma câhillerden ırak olma ehillerden<br>
Câhil ne var mü'minise câhillikden kalur degül<br><br>

~ Yunus Emre</p>

<p>(günümüze aktarımı)<br>
Aşksızlara verme öğüt, öğüdünden alır değil,<br>
Aşksız kişi hayvan olur, hayvan öğüt bilir değil.<br><br>

Eksik olman ehillerden, kaça görün cahillerden,<br>
Tanrı bizar bahillerden, bahil didar görür değil.<br><br>

Kara taşa su koyarsan, elli yıl ıslatır isen,<br>
Heman taş gine bayağı, hünerli taş olur değil.<br><br>

Taştan çıkar türlü sular, ayağından biter neler,<br>
Cahil gönlü taştan beter, cahil gelmez gelir değil.<br><br>

Boz yapalak devlengece, emek yeme erte gece,<br>
Onun işi gözsepekdir, salıp ördek alır değil.<br><br>

Şah balaban, şahin doğan, zihi öğmüş onu öğen,<br>
Doğan zaif olur ise, doğanlıktan kalır değil.<br><br>

O iki cihan güneşi, zahir dünyasın değşirdi,<br>
Cahil onu öldü sanır, o hod ölmez ölür değil.<br><br>

Yunus olma cahillerden, ırak olma ehillerden,<br>
Cahil ne var mümin ise, cahillikten kalır değil.
</p>


<h3><x_yunus-emre-calabimin-o-aski-bagrimi-bas-eyledi.html_x>ÇALABIMIN O AŞKI BAĞRIMI BAŞ EYLEDİ</x_yunus-emre-calabimin-o-aski-bagrimi-bas-eyledi.html_x></h3>

<p>(günümüze aktarımı)<br>
Çalab'ımın o aşkı bağrımı baş eyledi,<br>
Aldı benim gönlümü sırrımı faş eyledi.<br><br>

Hergiz gitmez gözümden, hiç eksilmez dilimden,<br>
Çalap kendi nurunu gözüme tuş eyledi.<br><br>

Can gözü onu gördü, dil ondan haber verdi,<br>
Can içinde oturdu, gönlümü Arş eyledi.<br><br>

Bir kadeh sundu cana, can içti kana kana,<br>
Dolu geldi peymâne, canım sarhoş eyledi.<br><br>

Esrik oldu canımız, dür döker lisanımız,<br>
O Çalabı'mın aşkı beni derviş eyledi.<br><br>

Canda yanar çerağı, gönüllerde durağı,<br>
Gönül dahi can dahi aşk ile cüş eyledi.<br><br>

Ben nice dervîş olam ya Hakk'a kulum diyem,<br>
Yüz bin benim gibiyi aşk hırka pûş eyledi.<br><br>

Yunus şimdi avunur, dostu görüp sevinir,<br>
Erenler manfilinde aşka cümbüş eyledi.
</p>


<h3><x_yunus-emre-allah-sana-verebilir-bir-gun-ecel-serhengini.html_x>ALLAH SANA VEREBİLİR BİR GÜN ECEL SERHENGİNİ</x_yunus-emre-allah-sana-verebilir-bir-gun-ecel-serhengini.html_x></h3>

<p class="siir">
Allah sana viribiye bir gün ecel serhengini<br>
Gele gözüne görine azdura benzün rengini<br><br>

Eyde sana emânetin vir issi diler ilteyin<br>
Ala senden emâneti kıla senünle cengini<br><br>

Emâneti senden ala gevdeni şöyle boş sala<br>
Günâhlar boynunda kala nefsün ura gülbengini<br><br>

Mâlun çogısa iy paşa hısımun kavmun üleşe<br>
İledeler seni sine göresin yirün tengini<br><br>

Seni sinünde koyalar menzil mübârek diyeler<br>
Üstüne tîz tîz örteler bu dünyâ hâk ü sengini<br><br>

Karanu yirde olasın amelün ile kalasın<br>
Âh idüben çok çalasın âhir peşmânlık çengini<br><br>

Yûnus var imdi tevbe kıl cân sendeyiken it amel<br>
Âşıkısan kuşanı gör dervîşlerün palhengini<br><br>

~ Yunus Emre</p>

<p>(günümüze aktarımı)<br>
Allah sana verebilir bir gün ecel serhengini,<br>
Gele görüne gözüne azdıra benzin rengini.<br><br>

Ver der emanet canını, sahibine götüreyim,<br>
Alırken emanet canı ede seninle cengini.<br><br>

Emaneti senden ala, tenini cansız bıraka,<br>
Günahlar boynunda kala, vura nefsin gülbengini.<br><br>

Malın çok ise ey paşa, hısımın kavmin üleşe,<br>
Götüreler seni sine, göresin yerin tengini.<br><br>

Seni sininde koyalar, menzil mübarek diyeler,<br>
Üstüne tez tez örteler, bu dünya hak ve sengini.<br><br>

Karanlık yerde olasın, amelin ile kalasın,<br>
Ah ederek çok çalasın ahir pişmanlık çengini.<br><br>

Yunus var şimdi tövbe kıl, can sende iken et amel,<br>
Aşık isen kuşana gör dervişlerin palhengini.
</p>


<h3><x_yunus-emre-aldi-benim-gonlumu.html_x>ALDI BENİM GÖNLÜMÜ</x_yunus-emre-aldi-benim-gonlumu.html_x></h3>

<p class="siir">
Aldı benüm gönlümi n'oldugum bilimezem<br>
Yavı kıldum ben beni isteyüp bulımazam<br><br>

Gönülsüz girdüm yola hâlüm hoş gelmez dile<br>
Bir dem derdüm dimege bir dertlü bulımazam<br><br>

Şâkirem derdümile sataşdum güle güle<br>
Dertlüler bulıcagız ben beni bulımazam<br><br>

Eydürlerise bana senün gönlün kim aldı<br>
Niçe haber vireyin aglarum eydimezem<br><br>

Bu benüm gönlüm alan toludur cümle âlem<br>
Kancaru bakarısam ansuz yir görimezem<br><br>

Ayık olup oturma ayıksuzlar getürme<br>
Severem ışk esrügin ben ayık olımazam<br><br>

Yûnus'a kadeh sunan Ene'l-Hak demin uran<br>
Erenler cur'asından içdüm ayılamazam<br><br>

~ Yunus Emre</p>

<p>(günümüze aktarımı)<br>
Aldı benim gönlümü, n'olduğum bilemezim,<br>
Yavı kıldım ben beni, isteyip bulamazım.<br><br>

Gönülsüz girdim yola, halim hoş gelmez dile,<br>
Bir dem derdim demeye, bir dertli bulamazım.<br><br>

Şakirem derdim ile, sataştım güle güle,<br>
Dertliler bulacağız, ben beni bulamazım.<br><br>

Ey derler ise bana, senin gönlün kim aldı?<br>
Nice haber vereyim, ağlarım ey demezim.<br><br>

Bu benim gönlüm alan, doludur cümle alem,<br>
Nereye bakar isem, onsuz yer göremezim.<br><br>

Ayık olup oturman, ayıksızlar getirmen,<br>
Severim aşk esriğin, ben ayık olamazım.<br><br>

Yunus'a kadeh sunan, Enel Hak demin vuran,<br>
Bir cur'a sundu bana, içtim ayılamazım.
</p>


<h3><x_yunus-emre-allah-diyelim.html_x>ALLAH DİYELİM</x_yunus-emre-allah-diyelim.html_x></h3>

<p class="siir">
Allah diyelüm dâim<br>
Allah görelüm n'eyler<br>
Yolda turalum kâ'im<br>
Allah görelüm n'eyler<br><br>

Allah diyü kıl zârı<br>
Oldur kamunun varı<br>
Andan umalum yarı<br>
Allah görelüm n'eyler<br><br>

Çıkarmayalum dilden<br>
Ayrılmayalum yârdan<br>
Irılmayalum yoldan<br>
Allah görelüm n'eyler<br><br>

Açlık sonı toklıkdur<br>
Toklık sonı yoklıkdur<br>
Bu yollar korkulıkdur<br>
Allah görelüm n'eyler<br><br>

Sen sanmadugun yirde<br>
Nâgâh açıla perde<br>
Dermân irişe derde<br>
Allah görelüm n'eyler<br><br>

Gündüz olalum sâ'im<br>
Gice olalum kâ'im<br>
Allah diyelüm dâim<br>
Allah görelüm n'eyler<br><br>

Adı sanı dillerde<br>
Sevgüsi gönüllerde<br>
Şol korkulu yollarda<br>
Allah görelüm n'eyler<br><br>

Adı sanı uşatdum<br>
Küfrümi suya atdum<br>
Miskînlige el katdum<br>
Allah görelüm n'eyler<br><br>

Her dem talalum bahre<br>
Aldanmayalum dehre<br>
Sabreyleyelüm kahra<br>
Allah görelüm n'eyler<br><br>

Âr-nâmusı bırakdum<br>
Külümi suya atdum<br>
Dervîşlige el katdum<br>
Allah görelüm n'eyler<br><br>

Mecnûn gibi âvâre<br>
'Âşık oluban yâre<br>
Di Yûnus sen bî-çâre<br>
Allah görelüm n'eyler<br><br>

Yûnus sen anı sanma<br>
Bu ışk sana sendendür<br>
Cân kamuya andandur<br>
Allah görelüm n'eyler<br><br>

N'itdi bu Yûnus n'itdi<br>
Bir togrı yola gitdi<br>
Pîrler etegin tutdı<br>
Allah görelüm n'eyler<br><br>

~ Yunus Emre</p>

<p>(günümüze aktarımı)<br>
Allah diyelim daim,<br>
Allah görelim n'eyler?<br>
Yolda duralım kaim,<br>
Allah görelim n'eyler?<br><br>

Allah diye kıl zarı,<br>
Odur kamunun varı,<br>
Ondan umalım yarı,<br>
Allah görelim n'eyler?<br><br>

Çıkarmayalım dilden,<br>
Ayrılmayalım yardan,<br>
Irılmayalım yoldan,<br>
Allah görelim n'eyler?<br><br>

Açlık sonu tokluktur,<br>
Tokluk sonu yokluktur,<br>
Bu yollar korkuluktur,<br>
Allah görelim n'eyler?<br><br>

Sen sanmadığın yerde,<br>
Nagah açıla perde,<br>
Derman erişe derde,<br>
Allah görelim n'eyler?<br><br>

Gündüz olalım saim,<br>
Gece olalım kaim,<br>
Allah diyelim daim,<br>
Allah görelim n'eyler?<br><br>

Adı sanı dillerde,<br>
Sevgisi gönüllerde,<br>
Şu korkulu yollarda,<br>
Allah görelim n'eyler?<br><br>

Adı sanı uşatdım,<br>
Küfrümü suya attım,<br>
Miskinliğe el kattım,<br>
Allah görelim n'eyler?<br><br>

Her dem dalalım bahre,<br>
Aldanmayalım dehre,<br>
Sabreyleyelim kahra,<br>
Allah görelim n'eyler?<br><br>

Ar namusu bıraktım,<br>
Külümü suya attım,<br>
Dervişliğe el kattım,<br>
Allah görelim n'eyler?<br><br>

Mecnun gibi avare,<br>
Aşık olmuşum yare,<br>
De Yunus sen biçare,<br>
Allah görelim n'eyler?<br><br>

Yunus sanma ondadır,<br>
Bu aşk sana sendedir,<br>
Can kamuya ondadır,<br>
Allah görelim n'eyler?<br><br>

N'etti bu Yunus, n'etti?<br>
Bir doğru yola gitti,<br>
Pirler eteğin tuttu,<br>
Allah görelim n'eyler?
</p>


<h3><x_yunus-emre-arayi-arayi-bulsam-izini.html_x>ARAYI ARAYI BULSAM İZİNİ</x_yunus-emre-arayi-arayi-bulsam-izini.html_x></h3>

<p>(günümüze aktarımı)<br>
Arayı arayı bulsam izini,<br>
İzinin tozuna sürsem yüzümü.<br>
Hak nasip eylese görsem yüzünü,<br>
Ya Muhammed canım arzular seni.<br><br>

Bir mübarek sefer olsada gitsem<br>
Kabe yollarında kumlara batsam<br>
Hup cemalin bir kez düşte seyretsem<br>
Ya Muhammed canım arzular seni.<br><br>

Zerrece kalmadı kalbimde hile<br>
Sıtk ile girmişim ben hak yola<br>
Ebu Bekir, Ömer, Osman'da bile<br>
Ya Muhammed canım arzular seni.<br><br>

Ali ile Hasan Hüseyin anda,<br>
Sevgisi gönülde, muhabbeti canda.<br>
Yarın mahşer gününde, ulu divanda<br>
Ya Muhammed canım arzular seni.<br><br>

Arafat dağıdır bizim dağımız<br>
Anda kabul olur bizim duamız<br>
Medine'de yatar Peygamberimiz<br>
Ya Muhammed canım arzular seni<br><br>

Yitirdim o dostu bilmem ne yanda?<br>
Sevgisi gönülde, muhabbet canda.<br>
Yarın mahşer günü ulu divanda,<br>
Ya Muhammed canım arzular seni.<br><br>

Yunus senin methin eder dillerde,<br>
Sevilirsin bütün bu gönüllerde.<br>
Ağlayı ağlayı gurbet ellerde,<br>
Ya Muhammed canım arzular seni.
</p>


<h3><x_yunus-emre-ata-belinden-bir-zaman.html_x>ATA BELİNDEN BİR ZAMAN</x_yunus-emre-ata-belinden-bir-zaman.html_x></h3>

<p class="siir">
Ata belinden bir zamân anasına düşdi gönül<br>
Hak'dan bize destûr oldı hazîneye düşdi gönül<br><br>

Anda beni cân eyledi et ü sünük kan eyledi<br>
Dört on güni diyicegez degirtmege düşdi gönül<br><br>

Yürüridüm anda pinhân Hak buyrugı virmez amân<br>
Vatanumdan ayırdılar bu dünyeye düşdi gönül<br><br>

Beni beşige urdılar elüm ayagum sardılar<br>
Öndin acısın virdiler tuz içine düşdi gönül<br><br>

Günde iki kez çözerler başına akça dizerler<br>
Agzuma emcek virdiler nefs kabzına düşdi gönül<br><br>

Bu nesneyi terk eyledüm yürimege azm eyledüm<br>
On'iki sünügüm yazarlar elden ele düşdi gönül<br><br>

Oglan iken sultân kopar kim elin kim yüzin öper<br>
Akıl bana yoldaş oldı sultânlıga düşdi gönül<br><br>

Bu çagıla sakal biter görenün gülregi dutar<br>
Güzeller katında biter sev-sevüye düşdi gönül<br><br>

Hayırdan şerri çok sever işlemege becid iver<br>
Nefsinün dilegin kovar nefs evine düşdi gönül<br><br>

Kırk beşinde sûret döner kara sakala ak iner<br>
Bakup şeybetin göricek yoldurmaga düşdi gönül<br><br>

Yola gider başaramaz yigitlige eli varmaz<br>
Bu nesneleri koyuban yavunmaga düşdi gönül<br><br>

Ogl eydür bunadı ölmez kız eydür yirinden durmaz<br>
Hîç kendü hâlinden bilmez hâlden hâle düşdi gönül<br><br>

Ölicegez şükr ideler sinden yana iledeler<br>
Allah adın zikr ideler çok şüküre düşdi gönül<br><br>

Su getüreler yumaga kefen saralar komaga<br>
Agaç ata bindüreler teneşire düşdi gönül<br><br>

Eger varısa amelün gin olısar sinün senün<br>
Eger yogısa amelün oddan şarâb içdi gönül<br><br>

Yûnus anlayuvar hâlün şuna ugrayısar yolun<br>
Bunda elün ireriken hayr işlere düşdi gönül<br><br>

~ Yunus Emre</p>

<p>(günümüze aktarımı)<br>
Ata belinden bir zaman, anasına düştü gönül,<br>
Hakk'dan bize destur oldu, hazineye düştü gönül.<br><br>

Orda beni can eyledi, et ve sünük kan eyledi,<br>
Dört on günü diyene kez, değirtmeye düştü gönül.<br><br>

Yürür idim orda pinhan, Hak buyruğu vermez aman,<br>
Vatanımdan ayırdılar, bu dünyaya düştü gönül.<br><br>

Beni beşiğe vurdular, elim ayağım sardılar,<br>
Önden acısın verdiler, tuz içine düştü gönül.<br><br>

Günde iki kez çözerler, başıma akça dizerler,<br>
Ağzıma emcek verirler, nefs kabzına düştü gönül.<br><br>

Bu nesneyi terk eyledim, yürümeğe azm eyledim,<br>
On iki sünük yazarlar, elden ele düştü gönül.<br><br>

Oğlan iken sultan kopar, kim elin kim yüzün öper,<br>
Akıl bana yoldaş oldu, sultanlığa düştü gönül.<br><br>

Bu çağ ile sakal biter, görenin gül rengi tutar,<br>
Güzeller katında biter, sevesiye düştü gönül.<br><br>

Hayırdan şerri çok sever, işlemeğe becid iver,<br>
Nefsinin dileğin kovar, nefs evine düştü gönül.<br><br>

Kırk beşinde suret döner, kara sakala ak iner,<br>
Bakıp şeybetin görecek, yoldurmaya düştü gönül.<br><br>

Yola gider başaramaz, yiğitliğe eli varmaz,<br>
Bir nesne alıp koyamaz, yavunmaya düştü gönül.<br><br>

Oğlun der bunadı ölmez, kızın der ki rahat durmaz,<br>
Hiç kendi halinden bilmez, halden hale düştü gönül.<br><br>

Öleceğiz şükredeler, sinden yana ileteler,<br>
Allah adın zikredeler, çok şüküre düştü gönül.<br><br>

Su getireler yumaya, kefen saralar komaya,<br>
Ağaç ata bindireler, teneşire düştü gönül.<br><br>

Eğer var ise amelin, geniş olur sinin senin,<br>
Eğer yok ise amelin oddan şarab içti gönül.<br><br>

Yunus anlayıver halin, şuna uğrayacak yolun,<br>
Burda elin erer iken, hayr işlere düştü gönül.
</p>


<h3><x_yunus-emre-ayetler-ile-bilinen.html_x>AYETLER İLE BİLİNEN</x_yunus-emre-ayetler-ile-bilinen.html_x></h3>

<p>(günümüze aktarımı)<br>
Ayetler ile bilinen, her yerde hazır bulunan,<br>
Cennet içinde salınan, Hasan ile Hüseyin'dir.<br><br>

Bundan Aşura eyleyen, hem ruhunu şad eyleyen,<br>
Onda şefaat eyleyen, Hasan ile Hüseyin'dir.<br><br>

Muhammed durur dedesi, gayet oldu o gün ıssı,<br>
Evliyalar ser çeşmesi, Hasan ile Hüseyin'dir.<br><br>

Kanlı gömleğini alan, düşmanına karşı duran,<br>
Yezid'e kılıçlar salan, Hasan ile Hüseyin'dir.<br><br>

Yunus der ki: Onda kalan, bu dünyanın sonu viran,<br>
Kerbela'da şehit olan Hasan ile Hüseyin'dir.
</p>


<h3><x_yunus-emre-ayirma-beni-senden.html_x>AYIRMA BENİ SENDEN</x_yunus-emre-ayirma-beni-senden.html_x></h3>

<p class="siir">
Ayurma beni senden yaradan<br>
Düşüp ölürüm ben bu yaradan<br><br>

Öldügüm içün gussa mı yirem<br>
Ala cânumı yine yaradan<br><br>

Öldi diyeler kaydum yiyeler<br>
Bir kuş oluban çıkam aradan<br><br>

Aglama direm şol gözlerüme<br>
Kan yaş akıdur ag u karadan<br><br>

Yirler mi kodum göl eylemedük<br>
Siller akıtdum her bir dereden<br><br>

Ben bir kulıdum sen sultânıdun<br>
Düşdüm araya bilmem nereden<br><br>

Varam kul olam şeyh işigine<br>
Abâ dikinem yüz bin pâreden<br><br>

Emrem Yûnus'un murâdı budur<br>
İre yârine çıka aradan<br><br>

~ Yunus Emre</p>

<p>(günümüze aktarımı)<br>
Ayırma beni senden Yaradan,<br>
Düşüp ölürüm ben bu yaradan.<br><br>

Öldüğüm için gussa mı yerim,<br>
Ala canımı yine Yaradan.<br><br>

Öldü diyeler, kaydım yiyeler,<br>
Bir kuş olurum çıkam yuvadan.<br><br>

Ağlama derim şu gözlerime,<br>
Kan yaş akıtır aktan karadan.<br><br>

Yerler mi kodum göl eylemedik,<br>
Seller akıttım her bir dereden.<br><br>

Ben bir kul idim, sen sultan idin,<br>
Düştüm araya bilmem nereden.<br><br>

Varam kul olam şeyh eşiğine,<br>
Aba dikinem yüz bin pareden.<br><br>

Emrem Yunus'un muradı budur,<br>
Ere yarine, çıka aradan.
</p>


<h3><x_yunus-emre-baktigim-yuzde-gordum.html_x>BAKTIĞIM YÜZDE GÖRDÜM</x_yunus-emre-baktigim-yuzde-gordum.html_x></h3>

<p class="siir">
Bakdugum yüzde gördüm O Tapdug'um nûrını<br>
Maksûdum bugün buldum ben n'iderem yarını<br><br>

Yarınum bugün bana hoş bayram dügün bana<br>
Düşde gelür ün bana işidün ahbârını<br><br>

Dostun haberiyile nefsün sana yâr eyle<br>
Yık dosta yarag eyle bu vücûdun şârını<br><br>

Vücûda gelmeyince kimse Hakk'ı bilmedi<br>
Bu vücûddan gösterdi dost bize dîdârını<br><br>

Erün dîdârın gördüm gümân terkini urdum<br>
Dost bahçesine girdüm ögerem gül-zârını<br><br>

Dostun yüzi gül bana âşıkam yol bul ana<br>
Kaykımazam dört yana çün buldum ışk erini<br><br>

Elestü bi-Rabbiküm Hak'dan nidâ gelicek<br>
Mü'minler Belî diyüp itdiler ikrârını<br><br>

Kâlu belî dinildi münkir-muhib bilindi<br>
O demden duta geldi câhiller inkârını<br><br>

Yûnus'a küfr elinden şikâyete geldiler<br>
İy sultânum girçek er kes gider zünnârını<br><br>

~ Yunus Emre</p>

<p>(günümüze aktarımı)<br>
Baktığım yüzde gördüm o Tapduğ'um nurunu,<br>
Maksudum bugün buldum, ben n'iderim yarını?<br><br>

Yarınım bugün bana, hoş bayram düğün bana,<br>
Düşte gelir ün bana, işitin ahbarımı.<br><br>

Dostun haberi ile, nefsin sana yar eyle,<br>
Yık dosta hazır eyle bu vücudun şehrini.<br><br>

Vücuda gelmeyince kimse Hakk'ı bilmedi,<br>
Bu vücuttan gösterdi dost bize didarını.<br><br>

Erin didarın gördüm, güman terkini vurdum,<br>
Dost bahçesine girdim, överim gülzarını.<br><br>

Dostun yüzü gül bana, aşığım yol bul ona,<br>
Kaykımazım dört yana, çün buldum aşk erini.<br><br>

Elestü birabbiküm, Hak'tan nida gelicek,<br>
Müminler beli deyip ettiler ikrarını.<br><br>

Kalu bela denildi münkir muhib bilindi,<br>
O demden tuta geldi cahiller inkarını.<br><br>

Yunus'a küfr elinden şikayete geldiler,<br>
Ey sultanım gerçek er, kes gider zünnarını.
</p>


<h3><x_yunus-emre-bana-bu-ten-gerekmez.html_x>BANA BU TEN GEREKMEZ</x_yunus-emre-bana-bu-ten-gerekmez.html_x></h3>

<p class="siir">
Bana bu ten gerekmez can gerektir<br>
Ol baki Cennet'e iman gerektir<br><br>

Zehi mürşit ki bizi Hakk'a iltür<br>
Aşık canı ana kurban gerektir<br><br>

Bular hot geçti Uçmak arzusundan<br>
Didar göstermeye Sultan gerektir<br><br>

N'iderim Uçmağı yahut huriyi<br>
Bana dergahına seyran gerektir<br><br>

Eğer Muhammed'e ümmet olursan<br>
Dilinde zikr ile Kur'an gerektir<br><br>

Namaz ü vird ü tesbih, zikr ü Kur'an<br>
İnayet bunlara Hak'tan gerektir<br><br>

Hakikat şerbetin içen aşıklar<br>
Başı açık, teni uryan gerektir<br><br>

Aşık Yunus bu sırrı anlayanın<br>
Ciğeri büryan, gözü giryan gerektir<br><br>

~ Yunus Emre</p>

<p>(günümüze aktarımı)<br>
Bana bu ten gerekmez can gerektir,<br>
O baki Cennet'e iman gerektir.<br><br>

Zehi mürşit ki bizi Hakk'a iltir,<br>
Aşık canı ona kurban gerektir.<br><br>

Bunlar vazgeçti cennet arzusundan,<br>
Didar göstermeye sultan gerektir.<br><br>

N'iderim cenneti yahut huriyi,<br>
Bana dergahına seyran gerektir.<br><br>

Eğer Muhammed'e ümmet olursan,<br>
Dilinde zikir ve Kuran gerektir.<br><br>

Namaz, tesbih, zikir ve Kuran verdi,<br>
İnayet bunlara Hak'tan gerektir.<br><br>

Hakikat şerbetin içen aşıklar,<br>
Başı açık, teni uryan gerektir.<br><br>

Aşık Yunus bu sırrı anlayanın,<br>
Ciğeri büryan, gözü giryan gerektir.
</p>


<h3><x_yunus-emre-bastan-ayaga-degin.html_x>BAŞTAN AYAĞA DEĞİN</x_yunus-emre-bastan-ayaga-degin.html_x></h3>

<p>(günümüze aktarımı)<br>
Baştan ayağa değin, Hak'tır ki seni tutmuş,<br>
Haktan ayrı ne vardır, kalma güman içinde.<br><br>

Bir isen birliğe gel, ikiyi bırak elden,<br>
Bütün mana bulasın, sıdk ve iman içinde.<br><br>

Girdim gönül şehrine, daldım onun bahrine,<br>
Aşk ile gider iken, iz buldum can içinde.<br><br>

Bu izimi izledim, sağım solum gözledim,<br>
Çok acayipler gördüm, yoktur cihan içinde.<br><br>

Yunus senin sözlerin, manadır bilenlere,<br>
Söylenecek sözlerin devri zaman içinde.
</p>


<h3><x_yunus-emre-be-hey-kardas.html_x>BE HEY KARDAŞ</x_yunus-emre-be-hey-kardas.html_x></h3>

<p>(günümüze aktarımı)<br>
Be hey kardaş hakk'ı bulam mı dersin,<br>
Hakk'a yarar amel işlemeyince.<br>
Tarikat sırrına erem mi dersin,<br>
Kamil mürşit sana söylemeyince.<br><br>

Özenirsen gardaş, tevhide özen,<br>
Tevhiddir nefsinin kalesin bozan.<br>
Hiç kendi kendine kaynar mı kazan?<br>
Çevre yanın ateş eylemeyince.<br><br>

Değme kişi gönül evin düzemez,<br>
Hakk'ın taktirini kimse bozamaz.<br>
Tarikat ummandır dalıp yüzemez,<br>
Aşkın deryasını boylamayınca.<br><br>

Aşkım galip geldi yüreğim harlar,<br>
Aşık olan arı namusu n'eyler.<br>
Behey yunus sana söyleme derler<br>
Ya ben öleyim mi söylemeyince.
</p>


<h3><x_yunus-emre-ben-bende-buldum.html_x>BEN BENDE BULDUM</x_yunus-emre-ben-bende-buldum.html_x></h3>

<p class="siir">
Ben bende buldum çün Hak'ı şekk ü gümân nemdür benüm<br>
Ol dost yüzin görmez isem bu gözlerüm nemdür benüm<br><br>

Gelsün münâcât eyleyen toksan bin hâcât söyleyen<br>
Taşra ibâdet eyleyen görsün ki dost nemdür benüm<br><br>

Mûsî olup Tûr'a çıkam nûr oluban gözden bakam<br>
Söz oluban dilden çıkam sûr u nagam nemdür benüm<br><br>

Mûsî varur Tûr'a çıkar anda varur nûra bakar<br>
Dostdan gayrı zerre kadar bu gözlerüm görmez benüm<br><br>

Uş ben beni cem' eyledüm ol dosta îmân eyledüm<br>
Birligine kıldum kâmet riyâ tâat nemdür benüm<br><br>

Ol dost bana ümmî dimiş hem adumı Yûnus komış<br>
Dilüm şeker gevdem kamış bu söyleyen nemdür benüm<br><br>

Ümmî benem Yûnus benem dokuz atam dörtdür anam<br>
Işk odına düşüp yanam sûk u bâzâr nemdür benüm<br><br>

~ Yunus Emre</p>

<p>(günümüze aktarımı)<br>
Ben bende buldum çün Hakk'ı, şek ve güman nemdir benim,<br>
Ben dost yüzün görmez isem bu gözlerim nemdir benim.<br><br>

Gelsin münacat eyleyen, doksan bin hacat söyleyen,<br>
Taşra ibadet eyleyen görsün ki dost nemdir benim.<br><br>

Musa olup Tûr'a çıkam, nur olarak gözden bakam,<br>
Söz olarak dilden çıkam, sur ve nagam nemdir benim.<br><br>

Musa varır Tûr'a çıkar, orda varır nura bakar,<br>
Dostdan gayrı zerre kadar bu gözlerim görmez benim.<br><br>

Ben kendimi cem eyledim, o dosta iman eyledim,<br>
Birliğine kıldım kamet, riya taat nemdir benim.<br><br>

O dost bana ümmi demiş, hem adımı Yunus komuş,<br>
Dilim şeker gövdem kamış, bu söyleyen nemdir benim.<br><br>

Ümmi benim, Yunus benim, dokuz atam dörttür anam,<br>
Aşk oduna düşüp yanam, çarşı pazar nemdir benim.
</p>


<h3><x_yunus-emre-ben-bende-seyreder-iken.html_x>BEN BENDE SEYREDER İKEN</x_yunus-emre-ben-bende-seyreder-iken.html_x></h3>

<p class="siir">
Ben bende seyr ideriken aceb sırra irdüm ahî<br>
Bir siz dahı siz de görün dostı bende gördüm ahî<br><br>

Bende bakdum bende gördüm benümile ben olanı<br>
Sûretüme cân olanı kimdügini bildüm ahî<br><br>

Ben istedüm buldum anı ol ben isem yâ ben kanı<br>
Seçemedüm andan beni bir kezden ol oldum ahî<br><br>

Sûret toprakdur diyeni gönlüm kabûl itmez anı<br>
Bu topragun cevherini Hazret'e irgürdüm ahî<br><br>

Münkir kişi tuymaz anı dertlülerün sizer cânı<br>
Ben dost bâgı bülbüliyem ol bâgçeden geldüm ahî<br><br>

Maşûk bizümledür bile ayru degül kıldan kıla<br>
Uzak sefer bizden kala dostı yakın buldum ahî<br><br>

Degme bir yol kandan bana tagılmayam degme yana<br>
Kutlu oldı bu seferüm hoş menzile irdüm ahî<br><br>

Mansûr'ıdum ben ol zamân uş yine geldüm bunda ben<br>
Yak külümi savur yile ben Ene'l-Hak didüm ahî<br><br>

Ne oda yanam dagılam ne dâra çıkam bogılam<br>
İşüm bitince yüriyem teferrüce geldüm ahî<br><br>

Munim oldum yoksul iken benüm oldı kevn ü mekân<br>
Şarka vü garba ser-te-ser yire göge toldum ahî<br><br>

Nitekim ben beni bildüm diledügüm Hakk'ı buldum<br>
Korkum anı buluncadı korkıdan kurtuldum ahî<br><br>

Yûnus kim öldürür seni viren alur gine cânı<br>
Bu cânlara hükm ideni kim idügin bildüm ahî<br><br>

~ Yunus Emre</p>

<p>(günümüze aktarımı)<br>
Ben bende seyreder iken, acep sırra erdim ahi,<br>
Bir siz dahi sizde görün, dostu bende gördüm ahi.<br><br>

Bende baktım, bende gördüm, benim ile ben olanı,<br>
Suretime can olanı, kimdiğini bildim ahî.<br><br>

Ben istedim buldum onu, o ben isem ya ben hani,<br>
Seçemedim ondan beni bir kezden o oldum ahi.<br><br>

Suret topraktır diyeni, gönlüm kabul etmez onu,<br>
Bu toprağın cevherini hazrete ergördüm ahi.<br><br>

Münkir kişi duymaz onu, dertlilerin sezer canı,<br>
Ben dost bâğı bülbülüyüm, o bahçeden geldim ahî.<br><br>

Maşuk bizimledir bile, ayrı değil kıldan kıla,<br>
Uzak sefer bizden kala, dostu yakın buldum ahî.<br><br>

Değme bir yol nerden bana, dağılmayam değme yana,<br>
Kutlu oldu bu seferim, hoş menzile erdim ahî.<br><br>

Mansur idim ben o zaman, uş yine geldim bunda ben,<br>
Yak külümü savur yele, ben Enel Hak dedim ahi.<br><br>

Ne oda yanam dağılam, ne dara çıkam boğulam,<br>
İşim bitince yürüyem, teferrüce geldim ahî.<br><br>

Zengin oldum yoksul iken, benim oldu bütün evren,<br>
Şarka ve garba serteser yere göğe doldum ahi.<br><br>

Nitekim ben beni bildim, dilediğim Hakk'ı buldum,<br>
Korkum onu buluncaydı, korkudan kurtuldum ahi.<br><br>

Yunus kim öldürür seni, veren alır yine canı,<br>
Bu canlara hükmedeni kim idiğin bildim ahî.
</p>


<h3><x_yunus-emre-ben-bu-cihana-gelmeden.html_x>BEN BU CİHANA GELMEDEN</x_yunus-emre-ben-bu-cihana-gelmeden.html_x></h3>

<p class="siir">
Ben bu cihâna gelmedin sultân-ı cihândayıdum<br>
Sözi girçek hükmi revân ol hükm-i sultândayıdum<br><br>

Halâyık bunda gelmedin gökler melâik tolmadın<br>
Bu mülke bünyâd olmadın mülk-i yaradandayıdum<br><br>

Yüz yigirmi dört bin hâsı dört yüz kırk dört tabakası<br>
Devlet makâmında ol gün ulu hânedândayıdum<br><br>

Gussa beni görmezidi kaygu eli irmezidi<br>
Endîşe şehrinden taşra bir yüce mekândayıdum<br><br>

Yûnus bu cümle varlıgun dost katında zerre degül<br>
Güftile kelâmdayıdum hem bunda hem andayıdum<br><br>

~ Yunus Emre</p>

<p>(günümüze aktarımı)<br>
Ben bu cihana gelmeden cihan sultanında idim,<br>
Sözü gerçek hükmü revan o sultan hükmünde idim.<br><br>

Halayık burda gelmeden, gökler melaik dolmadan,<br>
Bu mülk daha kurulmadan, yaradan mülkünde idim.<br><br>

Yüz yirmi dört bin hası, dört yüz kırk dört tabakası,<br>
Devlet makamında o gün, ulu hanedanda idim.<br><br>

Tasa beni görmez idi, kaygı eli ermez idi,<br>
Endişe bilinmez idi, bir yüce mekanda idim.<br><br>

Yunus bu cümle varlığın dost katında zerre değil,<br>
Söz ile kelamda idim, hem burda hem orda idim.
</p>


<h3><x_yunus-emre-buraya-garip-geldim.html_x>BURAYA GARİP GELDİM</x_yunus-emre-buraya-garip-geldim.html_x></h3>

<p class="siir">
Ben bunda garîb geldüm ben bu ilden bîzâram<br>
Bu tutsaklık tuzagın demi geldi üzerem<br><br>

Ben bu ışk kitâbını okıdum tahsîl kıldum<br>
Hâcet degüldür bana aga kara yazaram<br><br>

Dört kitâbun ma'nîsi tamâmdur bir elifde<br>
Bâ didürmen siz bana bâ diyicek azaram<br><br>

Bir elif tahsîl iden münezzehdür âlemden<br>
Endîşe iklîminde niçün durup gezerem<br><br>

Yitmiş iki millete suçum budur Hak didüm<br>
Korkı hıyânetedür yâ ben niçün kızaram<br><br>

Bir çeşmeden akan su acı tatlu olmaya<br>
Edebdür bana yirmek bir lüleden sızaram<br><br>

Şerîat oglanları niçe yol eyde bana<br>
Hakîkat deryâsında bahrî oldum yüzerem<br><br>

Çünki ben bunda geldüm ben anı bunda buldum<br>
Mansûr'am dâra geldüm kül oluban tozaram<br><br>

Karanu dünler olsa yollar hîç anlanmasa<br>
Kulavuzum er olsa ben neyiçün azaram<br><br>

Dost bana gelsün dimiş benüm kaydumı yimiş<br>
İş bu yüzüm karasın teberrükler düzerem<br><br>

Çün varam dost Hazret'e el kavşurup hıdmete<br>
Benden amel sorarsa bu amelden bezerem<br><br>

Yûnus bu kuş dilidür bunı süleymân bilür<br>
Gerçek eren bu yolda ne didügin sezerem<br><br>

~ Yunus Emre</p>

<p>(günümüze aktarımı)<br>
Buraya garip geldim, ben bu ilden bezerim,<br>
Bir tutsaklık tuzağın demi geldi üzerim.<br><br>

Ben bu aşk kitabını okudum tahsil ettim,<br>
Hacet değildir bana, aka kara yazarım.<br><br>

Dört kitabın manası tamamdır bir elif'te,<br>
Ba dedirtmen siz bana, ba deyince azarım.<br><br>

Bir elif tahsil eden münezzehtir alemden,<br>
Endişe ikliminde niçin durup gezerim.<br><br>

Yetmiş iki millete suçum budur hak dedim,<br>
Korku hiyanetedir, ya ben niçin kızarım.<br><br>

Bir çeşmeden akan su acı tatlı olmaya,<br>
Edeptir bize yermek, bir lüleden sızarım.<br><br>

Şeriat oğlanları nice yol söyler bana,<br>
Hakikat deryasında bahri oldum yüzerim.<br><br>

Çünkü buraya geldim, ben onu burda buldum,<br>
Mansur'um dara geldim, kül olarak tozarım.<br><br>

Karanlık dünler olsa, yollar hiç anlanmasa,<br>
Kulavuzum er olsa, ben ne için azarım.<br><br>

Dost bana gelsin demiş, benim kaydımı yemiş,<br>
İşbu yüzüm karasın teberrükler düzerim.<br><br>

Varayım dost Hazret'e, el kavşurup hızmete,<br>
Benden amel sorarsa bu amelden bezerim.<br><br>

Yunus, bu kuş dilidir, bunu Süleyman bilir,<br>
Gerçek eren bu yolda ne dediğin sezerim.
</p>


<h3><x_yunus-emre-ben-burda-durur-degilim.html_x>BEN BURDA DURUR DEĞİLİM</x_yunus-emre-ben-burda-durur-degilim.html_x></h3>

<p>(günümüze aktarımı)<br>
Ben burda durur değilim, dost katına varmayınca,<br>
Gussadan gönlüm açılmaz, dostun yüzün görmeyince.<br><br>

Yare ben Eyyup değilim, bunca derde sabredeyim,<br>
Şu denli dert ile yanam, ta derman ele girince.<br><br>

Yare ben Yakup değilim, ağlamaktan kör olası,<br>
Ağlamak bana yakışır ta Yusuf'umu bulunca.<br><br>

Yare ben Yusuf değilim ki bezirgana kul olam,<br>
Şu denli kulluk eyleyim ta Mısr'a sultan olunca.<br><br>

Abdürrazzak'ı gör n'etti, palas giydi, hınzır güttü,<br>
Dinin, imanın terk etti ta maşuk ele girince.<br><br>

Ey bana tana vuranlar, bu aşka haram diyenler,<br>
Ey Yunus, fasık olmak yeğ, aşksız Müslüman olunca.
</p>


<h3><x_yunus-emre-ben-bu-yolu-bilmez-idim.html_x>BEN BU YOLU BİLMEZ İDİM</x_yunus-emre-ben-bu-yolu-bilmez-idim.html_x></h3>

<p>(günümüze aktarımı)<br>
Ben bu yolu bilmez idim, aşk gönlüme düştü gider,<br>
Aşk elinden dertli yürek kaynayarak taştı gider.<br><br>

Hani bizden öğüt alan, kalmadı dünyaya gelen,<br>
Gece gündüz taat kılan, o Sırat'ı geçti gider.<br><br>

Hep onlar Sırat'ı geçti, varıp dost iline düştü,<br>
Gönül maksuda erişti hazrete ulaştı gider.<br><br>

Nefsi doyunca yiyenler, kana kana uyuyanlar,<br>
Dili gıybet söyleyenler cehenneme düştü gider.<br><br>

Cehenneme düşen kişi, zarılıktır onun işi,<br>
Onulmaz bağrının başı, büryan olup pişti gider.<br><br>

Aşk oduna yanmayanlar, öleceğin sanmayanlar,<br>
Göz açıp uyanmayanlar şöyle gaflet bastı gider.<br><br>

Bu aşk bana bir düş idi, Hak müesser kılmış idi,<br>
Derviş Yunus bir kuş idi, halk içinden uçtu gider.
</p>


<h3><x_yunus-emre-bencileyin-goren-kisi.html_x>BENCİLEYİN GÖREN KİŞİ</x_yunus-emre-bencileyin-goren-kisi.html_x></h3>

<p class="siir">
Bencileyin gören kişi ben sevdügümün yüzini<br>
Delü ola taga düşe yavu kıla kendözini<br><br>

Kim şükrâne yitüriser bir kez seni görmeklige<br>
Hâşâ anı gören kişi niçe ırısar gözini<br><br>

Dilile kim eydibile anun cemâli tertîbin<br>
Cân tutagı gerek dada anun kılıncı tuzını<br><br>

Kişi neyi severise dilinde sözi ol olur<br>
Gensüz söyleyesüm gelür gönlüm alanun sözini<br><br>

Her kancaru varırısa ol şirin huylu dilberim.<br>
Yitmiş iki milletine geçüriserdi nazını.<br><br>

Hîç kimsene geniyile dostına âşık olmadı<br>
Mahabbet burcında komış âşıklarun yılduzını<br><br>

Dertsüzlere benüm sözüm benzer kaya yankusına<br>
Hâldaş bilür hâldaşınun gönlindeki şol râzını<br><br>

Her kim severise seni ebed diri kalur cânı<br>
Her dem senün ışkunla geçürür dün ü gündüzini<br><br>

Zühre eger göreyidi Yûnus göziyle gördügin<br>
Çengini elden bıragup unıdayıdı sâzını<br><br>

~ Yunus Emre</p>

<p>(günümüze aktarımı)<br>
Bencileyin gören kişi, ben sevdiğimin yüzünü.<br>
Deli olup dağa düşer, yavı kılar kendözünü.<br><br>

Kim şükrünü yetirirse, bir kez seni görmekliğe,<br>
Haşa onu gören kişi nasıl ıratır gözünü.<br><br>

Dil ile kim diyebilir onun cemali tertibin,<br>
Can dudağı gerek tadam, onun kılıncı tuzunu.<br><br>

Kişi neyi sever ise, dilinde sözü o olur,<br>
Rahat söyleyesim gelir, gönlüm alanın sözünü.<br><br>

Her nereye varır ise, o şirin huylu dilberim,<br>
Yetmiş iki milletine, geçirir türlü nazını.<br><br>

Hiç kimse rahatlık ile dostuna aşık olmadı,<br>
Mahabbet burcunda komuş aşıkların yıldızını.<br><br>

Dertsizlere benim sözüm, benzer kaya yankısına,<br>
Haldaş bilir haldaşının gönlündeki şu razını.<br><br>

Her kim sever ise seni ebed diri kalır canı,<br>
Her dem senin aşkın ile yaşar gece gündüzünü.<br><br>

Eğer Zühre gördüğünü, Yunus gözüyle görseydi,<br>
Çalgıyı elden bırakıp, unutur idi sazını.
</p>


<h3><x_yunus-emre-benim-ol-ask-bahrisi.html_x>BENİM OL AŞK BAHRİSİ</x_yunus-emre-benim-ol-ask-bahrisi.html_x></h3>

<p class="siir">
Benem ol ışk bahrîsi denizler hayrân bana<br>
Deryâ benüm katremdür zerreler ummân bana<br><br>

Kâf Tagı zerrem degül ay u güneş bana kul<br>
Aslum Hak'dur şek degül mürşiddür Kur'ân bana<br><br>

Çün dosta gider yolum mülk-i ezeldür ilüm<br>
Hak'dan söyler bu dilüm ne kul ne sultân bana<br><br>

Yogıdı bu bârigâh varıdı ol pâdişâh<br>
Âh bu ışk elinden âh derd oldı dermân bana<br><br>

Âdem yaradılmadın cân kalıba girmedin<br>
Şeytân la'net olmadın Arşıdı sayvân bana<br><br>

Diledi göre yüzin işide kendü sözin<br>
Nazar kıldı bir kezin anda cân virdi bana<br><br>

Yaradıldı Mustafâ yüzi nûr gönli safâ<br>
Ol kıldı Hakk'a vefâ andandur ihsân bana<br><br>

Togdı ol dîn metâ'sı andan oldı kamusı<br>
Âdem Halîl ü Mûsâ hüccet ü bürhân bana<br><br>

Âşık dilin bilmeyen yâ delüdür yâ dehrî<br>
Ben kuş dilin bilürem söyler Süleymân bana<br><br>

Yûnus Emrem bu yolda eksükligin bildürür<br>
Mest oluban çagırur dervîşlik bühtân bana<br><br>

~ Yunus Emre</p>

<p>(günümüze aktarımı)<br>
Benim ol aşk bahrisi, denizler hayran bana,<br>
Derya benim katremdir, zerreler umman bana.<br><br>

Kaf Dağı zerrem değil, ay ve güneş bana kul,<br>
Aslım Hak'tır şek değil, murşittir Kuran bana.<br><br>

Çün dosta gider yolum, ezel mülküdür ilim,<br>
Hak'tan söyler bu dilim, ne kul ne sultan bana.<br><br>

Yok iken o barigah, var idi o padişah,<br>
Ah bu aşk elinden ah, dert oldu derman bana.<br><br>

Adem yaratılmadan, can kalıba girmeden,<br>
Şeytan lanet olmadan, Arş idi seyran bana.<br><br>

Diledi göre yüzün, işide kendi sözün,<br>
Nazar kıldı bir kezin, orda can verdi bana.<br><br>

Yaratıldı Mustafa, yüzü nur, gönlü safa.<br>
O kıldı Hakk'a vefa, ondandır ihsan bana.<br><br>

Adem, Halil ve Musa hüccet ve bürhan bana.<br><br>

Aşık dilin bilmeyen ya delidir ya dehri,<br>
Ben kuş dilin bilirim, söyler Süleyman bana.<br><br>

~ Yunus Emre bu yolda, eksikliğin bildirir,<br>
Mest olarak çağırır, dervişlik bühtan bana.
</p>


<h3><x_yunus-emre-benim-zari-kilan-su-yare-karsi.html_x>BENİM ZARI KILAN ŞU YARE KARŞI</x_yunus-emre-benim-zari-kilan-su-yare-karsi.html_x></h3>

<p class="siir">
Benem zârî kılan şol yâre karşu<br>
Gönülden cân viren dildâre karşu<br><br>

Giceler subha dek hayrân u mestem<br>
Oluban muntazır dîdâre karşu<br><br>

Sehergâhın turup zârî kıluram<br>
Sanasın bülbülem gül-zâre karşu<br><br>

Alaldan cânumı ışk-ı İlâhî<br>
Benem Mecnûn gibi âvâre karşu<br><br>

Cemâlün şemine pervâne gibi<br>
Yakaram per ü bâli nâra karşu<br><br>

Anun ışkı şarâbın nûş idelden<br>
İrişür yüregüme yâre karşu<br><br>

Bugün Mansûr benem ışkun yolında<br>
Yüriyüp çarh uram şol dâre karşu<br><br>

Bî-çâre bülbülem dost bahçesinde<br>
Varam virem haber şol yâre karşu<br><br>

Âşık Yûnus bugün gurbetde kaldı<br>
Ki ışkı söyledür dildâre karşu<br><br>

~ Yunus Emre</p>

<p>(günümüze aktarımı)<br>
Benim zarı kılan şu yare karşı,<br>
Gönülden can veren dildara karşı.<br><br>

Hayranım geceden sabaha kadar,<br>
Bekleyen olurum didara karşı.<br><br>

Seher vakti ben yar diye ağlarım,<br>
Sanasın bülbülüm gülzara karşı.<br><br>

Alaldan canımı aşk-ı ilahi,<br>
Benim Mecnun gibi avara karşı.<br><br>

Cemalin şemine pervane gibi,<br>
Yakarım kanatları nara karşı.<br><br>

Aşkın şarabı içeliden beri,<br>
Erişir yüreğime yare karşı.<br><br>

Bugün Mansur benim aşkın yolunda,<br>
Yürüyüp çarh vuram şu dara karşı.<br><br>

Biçare bülbülüm dost bahçesinde,<br>
Varam verem haber şu yare karşı.<br><br>

Aşık Yunus bugün gurbette kaldı,<br>
Ki aşkı söyletir dildare karşı.
</p>


<h3><x_yunus-emre-beni-asktan-esreden.html_x>BENİ AŞKTAN ESREDEN</x_yunus-emre-beni-asktan-esreden.html_x></h3>

<p>(günümüze aktarımı)<br>
Beni aşktan esreden havale eyledi Tur'a,<br>
Dağ eyledi pamuk gibi kayaları pare pare.<br><br>

Aşk elin kirişe vursa, okuna kim karşı dura,<br>
Gök yüzünde melekler aşk oku indirdi yere.<br><br>

Gör Harut Marut ne idi, hazrette ferişte idi,<br>
Nasibin aşka aldırıp makamın Zühre'ye vere.<br><br>

Abdestimiz namazımız, doğruluktur taatımız,<br>
Aşk ile bağladık safımız, safımızdan kim ayıra.<br><br>

Mescid medrese olduğu, ban cemaat kılındığı,<br>
Halayık saf saf durduğu, aşk şükranesidir zira.<br><br>

İçimde yanar aşk odu, gönlümde onun hasedi,<br>
Aşk odunun tütününden Yunus'un benzi sarara.
</p>


<h3><x_yunus-emre-beni-anmakliga-benden-farigim.html_x>BENİ ANMAKLIĞA BENDEN FARİĞİM</x_yunus-emre-beni-anmakliga-benden-farigim.html_x></h3>

<p class="siir">
Beni anmaklıga benden farigvam<br>
N'iderem anuban bes ne lâyıkvam<br><br>

Benüm yoldaşlıgum edebe sıgmaz<br>
Edebsüz kişiye niçün refîkvam<br><br>

Cihâna düşmişem elsüz ayaksuz<br>
Mekândan katı bu hâle ırakvam<br><br>

Bu cümle egleyen döküldi kaldı<br>
Ne esrük ne humâr ne hod ayıkvam<br><br>

Ne sabr u meskenet ne hod becid iş<br>
Ne adım adaram ne hod tarîkvam<br><br>

Bugün cihâna geldüm uş giderem<br>
Sanasın bir eve kondum konakvam<br><br>

Kanı Yûnus kanı cünbiş harekât<br>
Ne ser-mâyem ola ne var ne yokvam<br><br>

~ Yunus Emre</p>

<p>(günümüze aktarımı)<br>
Beni anmaklığa benden fariğim,<br>
N'iderim anarak ne de layığım.<br><br>

Benim yoldaşlığım edebe sığmaz,<br>
Edepsiz kişiye niçin refiğim.<br><br>

El tutmaz ayak gitmez cihana düştüm,<br>
Ne karar, ne mekan, ne sert tefriğim.<br><br>

Kibirden gururdan kurtuldum artık,<br>
Ne esriğim, ne mahmur, ne de ayığım.<br><br>

Ne sabır, ne sükun, ne de çabuk iş,<br>
Ne adım atarım, ne tez yolcuyum.<br><br>

Bugün gelmiş isem yarın giderim,<br>
Bu cihan evine konmuş konuğum.<br><br>

Hani Yunus, hani cünbiş harekat,<br>
Ne sermayem ola, ne var ne yoğum.
</p>


<h3><x_yunus-emre-beni-buraya-yollayan.html_x>BENİ BURAYA YOLLAYAN</x_yunus-emre-beni-buraya-yollayan.html_x></h3>

<p class="siir">
Beni bunda viribiyen bilür ben ne işe geldüm<br>
Karârum yok bu dünyâda giderem yumışa geldüm<br><br>

Dünyâya çok gelüp gitdüm erenler etegin tutdum<br>
Kudret ünini işitdüm kaynayuban cûşa geldüm<br><br>

Serd söz ile gönül yıkdum od oldum cânları yakdum<br>
Sırrumı âleme çakdum bu halka temâşâ geldüm<br><br>

Ben oldum İdrîs-i derzi Şît oldum tokıdum bizi<br>
Dâvûd'un görklü âvâzı âh idüp nâlişe geldüm<br><br>

Âşık oldum şol ay yüze nisâr oldum bal agıza<br>
Nazar kıldum kara göze siyâh olup kaşa geldüm<br><br>

Mûsâ oldum Tûr'a vardum koç olup kurbâna geldüm<br>
Âli olup kılıç saldum meydâna güreşe geldüm<br><br>

Deniz kenârında ova kuyuda işleyen koga<br>
Îsâ agzındagı duâ oluban ben işe geldüm<br><br>

Ay oldum âleme togdum bulut oldum göge agdum<br>
Yagmur olup yire yagdum nûr olup güneşe geldüm<br><br>

Kâl ü kîlden geçenlere yolda gözin açanlara<br>
Anlayuban seçenlere vaka olup düşe geldüm<br><br>

Benem dertlüler dermânı benem ol ma'rifet kânı<br>
Benem Mûsî-i İmrânî Tûr Tagı'ndan aşa geldüm<br><br>

Yolum sana oldı turak sabahın söyleyendür Hak<br>
Yûnus Emre dilinde Hak olup dile düşe geldüm<br><br>

~ Yunus Emre</p>

<p>(günümüze aktarımı)<br>
Beni buraya yollayan bilir ben ne işe geldim,<br>
Kararım yok bu dünyada, giderim yumuşa geldim.<br><br>

Dünyaya çok gelip gittim, erenler eteğin tuttum,<br>
Kudret ününü işittim, kaynayarak coşa geldim.<br><br>

Sert söz ile gönül yıktım, od oldum canları yaktım,<br>
Sırrımı aleme çaktım, bu halka temaşa geldim.<br><br>

Ben bir İdris gibi terzi, Şit oldum dokudum bezi,<br>
Davut'un görklü avazı, ah edip nalişe geldim.<br><br>

Aşık oldum şu ay yüze, nisar oldum bal ağıza,<br>
Hayran baktım kara göze, siyah olup kaşa geldim.<br><br>

Musa oldum Tur'a vardım, koç olup kurbana geldim,<br>
Ali olup kılıç saldım, meydana güreşe geldim.<br><br>

Deniz kenarında ova, kuyuya işleyen kova,<br>
İsa ağzındaki dua olarak ben işe geldim.<br><br>

Ay olup aleme doğdum, bulut olup göğe ağdım,<br>
Yağmur olup yere yağdım, nur olup güneşe geldim.<br><br>

Kılükaldan geçenlere, yolda gözün açanlara,<br>
Anlayarak seçenlere, vaka olup düşe geldim.<br><br>

Benim dertliler dermanı, benim o marifet kanı,<br>
Benim Musa'nın İmran'ı, Tur dağından aşa geldim.<br><br>

Yolum sana oldu durak, dersini söyleyendir Hak,<br>
~ Yunus Emre dilinde Hak olup dile düşe geldim.
</p>


<h3><x_yunus-emre-beni-melamet-eyledi.html_x>BENİ MELAMET EYLEDİ</x_yunus-emre-beni-melamet-eyledi.html_x></h3>

<p>(günümüze aktarımı)<br>
Beni melamet eyledi, bu ne acep sevda idi,<br>
Endişe yok gönlümde hem bu can eli onda indi.<br><br>

Gönlüme o dolmuş idi, canım onu bulmuş idi,<br>
Şehrine o konmuş idi maşuk bizim evde idi.<br><br>

Bir nur yazı yaylar idik, ilmi ledün söyler idik,<br>
Dostlarımız toylar idik, kudret hanı anda indi.<br><br>

Arşta idi seyranımız, nurda idi sayvanımız<br>
Onda bu bizim canımız Mustafa canında idi.<br><br>

Yok idi hem levhi kalem, ne on sekiz bin bu alem,<br>
O demde Havva ve Adem ne adda ne sanda idi.<br><br>

Geldik bu mülke bahane, seyreyledik hoş şahane,<br>
Seferdeyiz işte yine, vatanımız onda idi.<br><br>

Hüseyin ve Mansur dahi, nagah gördü o sureti,<br>
Kendin Hakk'a ısmarladı, Bağdat'ta kavgada idi.<br><br>

Yunus gel şimdi bu zaman, dost yoluna terk eyle can,<br>
Ta ki olasın cavidan, çünkü evvel onda idi.
</p>


<h3><x_yunus-emre-ben-o-yari-sevdigimi.html_x>BEN O YARİ SEVDİĞİMİ</x_yunus-emre-ben-o-yari-sevdigimi.html_x></h3>

<p class="siir">
Ben ol yârı sevdügümi niçe bir gizleyübilem<br>
Gönlüme sıgmaz n'ideyin meger râzum ile diyem<br><br>

Dil tutuban yüridügüm yadlıguma delîl imiş<br>
Yakam yadlık perdesini hicâbumı ben giderem<br><br>

Anunıla ahvâlümi âlemlere bildüreyin<br>
Çagıruban muştulayam âlemi üstüme direm<br><br>

Âşıklarun gönli gözi ma'şûkaya açık olur<br>
Ben gönlümi kul eyleyem bâşed ki ma'şûka irem<br><br>

Cânum kurbân kılam ana ger cân kabûl kılurısa<br>
Kaçanısa ölesiyem niçe bunda diri turam<br><br>

Şükrâne cânum üstine ben dost içün ölürisem<br>
Ölmek lâzımdur kamuya ben ölmedin kanca varam<br><br>

Ol dostıla benüm işüm ölmegile bitmeyiser<br>
Amelümdür bile varur topraguma tuta girem<br><br>

Kamularun amelidür Münker-Nekir olup gelen<br>
Benüm amelüm dostıdı amelümi tuta varam<br><br>

İlm ü amel sözi degül Yûnus dili söyledügi<br>
Dil ne bilür dost haberin ben dostıla niçe birem<br><br>

~ Yunus Emre</p>

<p>(günümüze aktarımı)<br>
Ben o yari sevdiğimi nice bir gizleyebilem,<br>
Gönlüme sığmaz n'ideyim, meğer razım ile deyem.<br><br>

Dil tutarak yürüdüğüm yadlığıma delil imiş,<br>
Yakam yadlık perdesini, hicabını ben giderem.<br><br>

Onun ile ahvalimi alemlere bildireyim,<br>
Çağırarak muştulayam, alemi üstüme derem.<br><br>

Aşıkların gönlü gözü maşukaya açık olur,<br>
Ben gönlümü kul eyleyem, ola ki maşuka erem.<br><br>

Canım kurban kılam ona, canı kabul kılar ise,<br>
Nasıl ise ölesiyim, niçin burda diri duram.<br><br>

Şükrane canım üstüne ben dost için ölür isem,<br>
Ölmek lazımdır kamuya, ben ölmeden nere varam?<br><br>

O dost ile benim işim ölmek ile bitmeyecek,<br>
Amelimdir bile varır toprağıma tuta girem.<br><br>

Kamularun amelidir Münker Nekir olup gelen,<br>
Benim amelim dost idi, amelimi tuta varam.<br><br>

İlm ü amel sözü değil Yunus dili söylediği,<br>
Dil ne bilir dost haberin, ben dost ile nice birem.
</p>


<h3><x_yunus-emre-ben-seni-sevdigimi.html_x>BEN SENİ SEVDİĞİMİ</x_yunus-emre-ben-seni-sevdigimi.html_x></h3>

<p class="siir">
Ben seni sevdügümi işitsünler hâs u âm<br>
Söyleşenler söyleşsün sensüz dirligüm harâm<br><br>

Kim senün lezzetünden cânı dad almazısa<br>
Yürür bir cânsuz sûret âlem halinden bî-gam<br><br>

Ben bu dem seni gördüm niçesi sabr eyleyem<br>
Seni bir dem görmege müştâkdur cümle âlem<br><br>

Seni seven kişiye ne hâcet Hûr u Kusûr<br>
Seni sevmeyen câna Tamu'dur cümle makâm<br><br>

İki cihân varlıgı ger benüm olurısa<br>
Sensüz bana gerekmez iş senünledür tamâm<br><br>

Bin yıl ömrüm varısa harc idem bu kapuda<br>
Gerçek ben âşıkısam gerek bu yolda ölem<br><br>

Bana sen geregisen n'iderem kendözümi<br>
Ger ben sen oldumısa ben beni yavu kılam<br><br>

Âlemlerün arzûsı seni bulmagiçündür<br>
Ben seni bulmışiken sensüzin nite olam<br><br>

Çok sorarlar Yûnus'a niçe ışk esrükligi<br>
N'itsün ezel bezminde öyle çalındı kalem<br><br>

~ Yunus Emre</p>

<p>(günümüze aktarımı)<br>
Ben seni sevdiğimi işitsinler hasuam,<br>
Söyleşenler söyleşsin sensiz dirliğim haram.<br><br>

Kim senin lezzetinden canı tad almaz ise,<br>
Yürür cansız bir suret alem halinden bigam.<br><br>

Ben bu dem seni gördüm, nicesi sabreyleyim,<br>
Seni bir dem görmeye müştaktır cümle alem.<br><br>

Seni gören kişiye ne hacet hur ve kusur,<br>
Seni sevmeyen cana Tamu'dur cümle makam.<br><br>

İki cihan varlığı ger benim olur ise,<br>
Sensiz bana gerekmez iş seninledir tamam.<br><br>

Bin yıl ömrüm olursa harcedem bu kapıda,<br>
Ben gerçek aşık isem gerek bu yolda ölem.<br><br>

Bana sen gerek isen n'iderem kendözümü,<br>
Ger ben sen oldum ise ben beni yavu kılam.<br><br>

Âlemlerin arzusu seni bulmak içindir,<br>
Ben seni bulmuş iken sensizin nice olam.<br><br>

Çok sorarlar Yunus'a, nice aşk esrikliği,<br>
N'etsin ezel bezminde şöyle çalındı kalem.
</p>


<h3><x_yunus-emre-bilirim-seni-yalan-dunyasin.html_x>BİLİRİM SENİ YALAN DÜNYASIN</x_yunus-emre-bilirim-seni-yalan-dunyasin.html_x></h3>

<p>(günümüze aktarımı)<br>
Bilirim seni yalan dünyasın,<br>
Evliyaları alan dünyasın.<br><br>

Kaçan kurtulmaz senin elinden,<br>
Demir kafesler kıran dünyasın.<br><br>

Sevdiğim aldın beni ağlattın,<br>
Dönüp yüzüme gülen dünyasın.<br><br>

Süleyman tahtın sen viran kıldın,<br>
Masumlar boynun büken dünyasın.<br><br>

Kaç kez boşaldın, kaç defa doldun,<br>
Ahir bizden de kalan dünyasın.<br><br>

Felek değirmen çarh vurur döner,<br>
Onun suyunu savan dünyasın.<br><br>

Yunus hep sema edip çarh vurur,<br>
Bizim çarhımız bozan dünyasın.
</p>


<h3><x_yunus-emre-bilir-misiniz-yarenler.html_x>BİLİR MİSİNİZ YARENLER</x_yunus-emre-bilir-misiniz-yarenler.html_x></h3>

<p class="siir">
Bilür misüz iy yârenler girçek erenler kandadur<br>
Kanda baksam anda hâzır kanda istesem andadur<br><br>

Kim ki dostı sevdi ise hânûmânı terk iylesün<br>
Degmeler dostı sevemez dostun sevgüsi cândadur<br><br>

Işksuzlara benüm sözüm benzer kaya yankusına<br>
Bir zerre ışkı olmayan bellü bilün yabandadur<br><br>

Yalancılık eylemegil ışka yalandur dimegil<br>
Bunda yalan söyleyenün anda yiri zindândadur<br><br>

İy kendözini bilmeyen söz manîsin anlamayan<br>
Hak varlıgın isterisen uş ilm ile Kur'ân'dadur<br><br>

Allah benüm didügine virmişdür ışk varlıgını<br>
Kime bir zerre ışk vire Çalap varlıgı andadur<br><br>

Niçeler eydür Yûnusa kim kocaldun ışkı kogıl<br>
Işk bize yinile degdi henüz dahı turvandadur<br><br>

~ Yunus Emre</p>

<p>(günümüze aktarımı)<br>
Bilir misiniz yarenler, gerçek erenler nerdedir,<br>
Nerde baksam orda hazır, nerde istesem ordadır.<br><br>

Kim ki dostu sevdi ise, hanumanı terk eylesin,<br>
Değmeler dostu sevemez dostun sevgisi candadır.<br><br>

Aşksızlara benim sözüm, benzer kaya yankısına,<br>
Bir zerre aşkı olmayan belli bilin yabandadır.<br><br>

Yalancılık eylemeyin, aşka yalandır demeyin,<br>
Burda yalan söyleyenin orda yeri zindandadır.<br><br>

Ey kendözünü bilmeyen, söz manasın anlamayan,<br>
Hak varlığın ister isen ilim ile Kuran'dadır.<br><br>

Allah benim dediğine vermiştir aşk varlığını,<br>
Kime bir zerre aşk vere Çalap varlığı ondadır.<br><br>

Niceler söyler Yunus'a; kocaldın sen aşkı bırak,<br>
Bu aşk bize yeni değdi, henüz dahi turfandadır.
</p>


<h3><x_yunus-emre-bir-saha-kul-olmak-gerek.html_x>BİR ŞAHA KUL OLMAK GEREK</x_yunus-emre-bir-saha-kul-olmak-gerek.html_x></h3>

<p class="siir">
Bir şâha kul olmak gerek hergiz mazûl olmaz ola<br>
Bir işik yasdanmak gerek kimse elden almaz ola<br><br>

Bir kuş olup uçmak gerek bir kenâra geçmek gerek<br>
Bir şerbetden içmek gerek içenler ayılmaz ola<br><br>

Çevik bahrî olmak gerek bir deryâya dalmak gerek<br>
Bir gevher çıkarmak gerek sarrâf anı bilmez ola<br><br>

Bir bahçeye girmek gerek hoş teferrüc kılmak gerek<br>
Bir güli yıylamak gerek hergiz ol gül solmaz ola<br><br>

Kişi âşık olmak gerek maşûkayı bulmak gerek<br>
Işk odına yanmak gerek ayruk oda yanmaz ola<br><br>

Bir toyı toylamak gerek bir soyı soylamak gerek<br>
Bir sözi söylemek gerek kimse anı bilmez ola<br><br>

Kişi Hak'ı bilmek gerek Hak haberin almak gerek<br>
Zindeyiken ölmek gerek varup anda ölmez ola<br><br>

Miskîn Yûnus var dek otur yüzüni Hazret'e götür<br>
Tapduklayın bir er getür hîç cihâna gelmez ola<br><br>

~ Yunus Emre</p>

<p>(günümüze aktarımı)<br>
Bir şaha kul olmak gerek, hergiz mazul olmaz ola,<br>
Bir eşik yaslanmak gerek, kimse elden almaz ola.<br><br>

Bir kuş olup uçmak gerek, bir kenara geçmek gerek,<br>
Bir şerbetten içmek gerek, içenler ayılmaz ola.<br><br>

Çevik bahri olmak gerek, bir denize dalmak gerek,<br>
Bir gevher çıkarmak gerek, sarraf onu bilmez ola.<br><br>

Bir bahçeye girmek gerek, hoş teferrüç kılmak gerek,<br>
Bir gülü koklamak gerek, asla o gül solmaz ola.<br><br>

Kişi aşık olmak gerek, maşuğunu bulmak gerek,<br>
Aşk oduna yanmak gerek, ayrık oda yanmaz ola.<br><br>

Bir toyu toylamak gerek, bir soyu soylamak gerek,<br>
Bir sözü söylemek gerek, kimse onu bilmez ola.<br><br>

Kişi Hak'ı bilmek gerek, Hak haberin almak gerek,<br>
Zinde iken ölmek gerek, varıp orda ölmez ola.<br><br>

Miskîn Yûnus var tek otur, yüzünü Hazret'e götür,<br>
Tapduklayın bir er getir hiç cihana gelmez ola.
</p>


<h3><x_yunus-emre-bir-ay-gordum-bu-gece.html_x>BİR AY GÖRDÜM BU GECE</x_yunus-emre-bir-ay-gordum-bu-gece.html_x></h3>

<p class="siir">
Bir ay gördüm bu gice kamu burclardan yüce<br>
Esritdi gönlüm cânum bilmezem hâlüm niçe<br><br>

Nûr Muhammed nûrıdur Halîlu'llâh sırrıdur<br>
Sanasın kim açıldı Uçmak'dan bir deriçe<br><br>

Ol ayun şulesinden âlem münevver oldı<br>
Gönlümdeki çerâgı uyardı ulu hoca<br><br>

Müddeî bizi görmez gözine girersevüz<br>
Gerekse yüz kez varsun Kabe'ye ulu hacca<br><br>

Âşıklarun yüzinden bellüdür benizinden<br>
Her kim âşık olmadı benzer kurı agaca<br><br>

Kur'agacı n'iderler kesüp oda yakarlar<br>
Bülbüller öticegiz nevbet degmez dürrâca<br><br>

Yûnus'ı ögen ögsün sögen Yûnus'a sögsün<br>
Keçe suya salupdur ne durur irte gice<br><br>

~ Yunus Emre</p>

<p>(günümüze aktarımı)<br>
Bir ay gördüm bu gece, kamu burçlardan yüce,<br>
Esritti gönlüm canım, bilmezem halim nice.<br><br>

Nur Muhammed nurudur, Halîlullah sırrıdır,<br>
Sanasın ki açıldı uçmaktan bir pencere.<br><br>

O ayın şulesinden alem münevver oldu,<br>
Gönlümdeki çerağı uyardı ulu Hoca.<br><br>

Müddei bizi görmez, gözüne girerseniz,<br>
Gerekse yüz kez varsın Kâbe'ye ulu hacca.<br><br>

Aşıkların yüzünden, bellidir benizinden,<br>
Her kim aşık olmadı benzer kuru ağaca.<br><br>

Kur'ağaca n'iderler, kesip oda yakarlar,<br>
Bülbüller ötüşürken nevbet değmez dürraca.<br><br>

Yunus'u öğen öğsün, söğen Yûnus'a söğsün,<br>
Keçe suya salıptır ne durur erte gece.
</p>


<h3><x_yunus-emre-bir-gun-o-hazrete-karsi.html_x>BİR GÜN O HAZRETE KARŞI</x_yunus-emre-bir-gun-o-hazrete-karsi.html_x></h3>

<p>(günümüze aktarımı)<br>
Bir gün o hazrete karşı, varam ağlayı ağlayı,<br>
Azraile hem canımı, verem ağlayı ağlayı.<br><br>

Çün Azrail ala canım, geçe benim ömrüm günüm,<br>
Kefen ola cümle donum, giyem ağlayı ağlayı.<br><br>

Ben yürürüm yana yana, gözüm yaşı döne kana,<br>
Bir gün şu karanlık sine, girem ağlayı ağlayı.<br><br>

Mühür vuralar dilime, zincir vuralar koluma,<br>
Amel defterim elime alam ağlayı ağlayı.<br><br>

Aşık Yunus'un bu işi, yoluna fedadır başı,<br>
İman et bize yoldaşı diyem ağlayı ağlayı.
</p>


<h3><x_yunus-emre-bir-gun-senin-defterini.html_x>BİR GÜN SENİN DEFTERİNİ</x_yunus-emre-bir-gun-senin-defterini.html_x></h3>

<p>(günümüze aktarımı)<br>
Bir gün senin defterini dürerler bir eyyam gelir,<br>
Kamu aklını başına dererler bir eyyam gelir.<br><br>

Tevhide uydur sözünü, mevlaya döndür yüzünü,<br>
Eynine kefen bezini sararlar bir eyyam gelir.<br><br>

Azrail ala canını, unuttura her sanını,<br>
Kara toprağa tenini kararlar bir eyyam gelir.<br><br>

Tenha kabrinde kalacak, amellerin arz olacak,<br>
Mahşer yerine yalıncak sürerler bir eyyam gelir.<br><br>

Yunus der ki: Evvel baştan, ayırır seni kardaştan,<br>
Ne ettin kurudan yaştan, sorarlar bir eyyam gelir.
</p>


<h3><x_yunus-emre-bir-imaret-goster-bana.html_x>BİR İMARET GÖSTER BANA</x_yunus-emre-bir-imaret-goster-bana.html_x></h3>

<p class="siir">
Bir imâret göster bana kim sonı vîrân olmaya<br>
Kazanı gör ol mâlı kim senden o girü kalmaya<br><br>

Döküle altûnun mâlun ayrugıla ola hâlün<br>
Senden girü kalan mâlun sana bil assı kılmaya<br><br>

Ol mâl ki Halîl'ündür hayırlara yilterler anı<br>
Ol mâl ki Kârûn'undur ıssı hîç râhat bulımaya<br><br>

İsrâfîl sûrını ura tagları yirinden tura<br>
Bir karınca cevâbını bin Süleymân virimeye<br><br>

Bu dünye hep ıssuz kala altûnı mâlı döküle<br>
Sebil olubanı yite hergiz ıssı bulunmaya<br><br>

Hey Yûnus Emre ölince var yüri togru yolunca<br>
Dünyâsını terk idenler yarın Hazret'de ölmeye<br><br>

~ Yunus Emre</p>

<p>(günümüze aktarımı)<br>
Bir imaret göster bana, ki sonu viran olmaya,<br>
Kazanı gör o malı ki, senden o geri kalmaya.<br><br>

Döküle altının malın, ayrık ile ola halin,<br>
Senden geri kalan malın sana bil fayda kılmaya.<br><br>

O mal ki Halil'indir, hayırlara yelterler onu,<br>
O mal ki Karun'undur ıssı hiç rahat bulamaya.<br><br>

İsrafil surunu vura, dağlar yerinden ayrıla,<br>
Bir karınca cevabını bin Süleyman veremeye.<br><br>

Bu dünya hep ıssız kala, altını malı döküle,<br>
Sebil olanları yite, asla fayda bulunmaya.<br><br>

Hey ~ Yunus Emre ölünce, var yürü doğru yolunca,<br>
Dünyasını terk edenler yarın Hazret'te ölmeye.
</p>


<h3><x_yunus-emre-bir-kez-yuzun-goren-senin.html_x>BİR KEZ YÜZÜN GÖREN SENİN</x_yunus-emre-bir-kez-yuzun-goren-senin.html_x></h3>

<p class="siir">
Bir kez yüzün gören senün ömrince hîç unutmaya<br>
Tesbîhi sensin dilinde ayruk nesne eyitmeye<br><br>

Tâatuna turan zâhid nazaruna irerise<br>
Tesbîhini unıdup ol ayruk secde de itmeye<br><br>

Agzına şekker aluban gözleri sana tuş olan<br>
Unıda şekkerini ayruk çeyneyüben yutmaya<br><br>

Görse yüzün nûrınun balkıdugını gelüp<br>
Ayun on dördi gicesi senden sebak itmeye<br><br>

Ben seni sevdügüm içün eger bahâ dirlerise<br>
İki cihân milkin virem dahı bahâsı yitmeye<br><br>

İki cihân toptolu bâg u bostân olurısa<br>
Senün kokundan eyü gül bostân içinde bitmeye<br><br>

Gül ü reyhânun kokusı âşıkıla maşûkadur<br>
Âşık olanun maşûkı hergiz öginden gitmeye<br><br>

İsrâfil sûrın urıcak mahlûkât turugelicek<br>
Senün ününden artuk hîç kulagum işitmeye<br><br>

Zühre yire inübeni sazın nüvaht eylerise<br>
Âşıkun işreti sensüz gözi ol yana gitmeye<br><br>

N'ider âşık hânumânı sensüz cihânı yâ cânı<br>
İki cihân fidâ sana kimsene gümân dutmaya<br><br>

Sekiz Uçmagun Hûrîsi eger bezenüp geleler<br>
Senün sevgünden özgeyi gönlüm hîç kabûl itmeye<br><br>

Bu dünyede ne ola kim âhiretde ol olmaya<br>
Hûrıla Gılmân gelicek âşık elin uzatmaya<br><br>

Yûnus seni seveliden beşâret oldı cânına<br>
Her dem yeni dirlikdedür hergiz ömrin eskitmeye<br><br>

~ Yunus Emre</p>

<p>(günümüze aktarımı)<br>
Bir kez yüzün gören senin, ömrünce hiç unutmaya,<br>
Tesbihi sensin dilinde ayrık nesne söylemeye.<br><br>

Taatına duran zahid nazarına erer ise,<br>
Unuda o tesbihini, ayrık secde de etmiye.<br><br>

Ağzına şeker alırken, gözleri sana takılan,<br>
Unuda o şekerini ayrık çiğneyip yutmaya.<br><br>

Görse yüzünün nurunun nasıl balkıdığın bilip,<br>
Ayın on dördü gecesi gelip senden ders etmeye<br><br>

Ben seni sevdiğim için eğer paha derler ise,<br>
İki cihan mülküm verem, dahi pahası yetmiye.<br><br>

İki cihan da dopdolu, hem bağ hem bostan olursa,<br>
Senin kokundan iyi gül bostan içinde bitmiye.<br><br>

Gül ve reyhanın kokusu, hem aşık hem maşuktur,<br>
Aşık olanın maşuğu asla önünden gitmiye.<br><br>

İsrafil surun vurucak, mahlukat turu gelecek,<br>
Senin gür ününden artık, hiç kulağım işitmiye.<br><br>

Zühre yere iner iken saz çalmaya başlar ise,<br>
Aşığın sevdiği sensin, gözü o yana gitmiye.<br><br>

N'ider aşık hanımanı, ya sensiz iki cihanı,<br>
İki cihan feda sana, kimseye güman tutmaya.<br><br>

Sekiz cennetin hurisi, eğer bezenip geleler,<br>
Senin sevginden özgeyi gönlüm hiç kabul etmiye.<br><br>

Bu dünyada kim ne ola, ahiretde o olmaya,<br>
Huri ve Gılman gelecek, aşık elin uzatmıya.<br><br>

Yunus seni seveliden, basiret oldu canına,<br>
Her dem yeni dirliktedir, asla ömrün eksitmiye.
</p>


<h3><x_yunus-emre-bir-kisiden-sorsan-haber.html_x>BİR KİŞİDEN SORSAN HABER</x_yunus-emre-bir-kisiden-sorsan-haber.html_x></h3>

<p class="siir">
Bir kişiden sorgıl haber kim manîden haberi var<br>
Bir kişiye virgil gönül cânında ışk eseri var<br><br>

Şunun ki taşı hoş durur bilün kim içi boş durur<br>
Dün-gün öter baykuş durur sanman bütün dîvârı var<br><br>

Bir devlengeç yuva yapar yürür ilden yavru kapar<br>
Togan ileyinden sapar zir'elinde murdârı var<br><br>

Yokdur toganla birligi ya Hakk'a lâyık dirligi<br>
Bir kişiden um erligi anun safâ-nazarı var<br><br>

Sûretile çokdur âdem degmesinde yokdur kadem<br>
Evvel-âhir ol pîş kadem bir Muhammed serveri var<br><br>

İven yolı durur mîşe mîşe kolaydur kolmaşa<br>
Mîşe olan yirde paşa hârâmî çok anterî var<br><br>

Şeyh ü dânişmend ü velî cümlesi birdür er yolı<br>
Yûnus'dur dervîşler kulı Tapduk gibi serveri var<br><br>

~ Yunus Emre</p>

<p>(günümüze aktarımı)<br>
Bir kişiden sorsan haber, ki manadan haberi var,<br>
O kişiye ver gönlünü, canında aşk eseri var.<br><br>

Şunun ki dışı hoş olur, bil onun içi boş olur,<br>
Gece gündüz baykuş olur, sanma bütün duvarı var.<br><br>

Bir devlengiç yuva yapar, yürür elden yavru kapar,<br>
Uçan doğan yönden sapar, zira elde murdarı var.<br><br>

Yoktur doğanla birliği, ya Hakk'a layık dirliği,<br>
Şu kişiden um erliği, onun safa nazarı var.<br><br>

Suret ile çoktur adem, değmesinde yoktur kadem,<br>
Evvel ahir o piş kadem, Muhammed din serveri var.<br><br>

Erenler yoludur meşe, meşe kolaydır kolmaşa,<br>
Meşe olan yerde paşa, harami çok anteri var.<br><br>

Şeyh ve danişment ve velî, cümlesi birdir er yolu,<br>
Yunus'tur dervişler kulu, Taptuk gibi serveri var.
</p>


<h3><x_yunus-emre-bir-korku-dustu-canima.html_x>BİR KORKU DÜŞTÜ CANIMA</x_yunus-emre-bir-korku-dustu-canima.html_x></h3>

<p>(günümüze aktarımı)<br>
Bir korku düştü canıma, acep n'ola benim halim?<br>
Derman olmaz ise bana, acep n'ola benim halim?<br><br>

Canım tenimden üzüle, gitmek yararı düzüle,<br>
Bu suret nakşı bozula, acep n'ola benim halim?<br><br>

Dünya donların soyucak, yuyucu tenim yuyucak,<br>
İletip kabre koyucak, acep n'ola benim halim?<br><br>

Eller gidip ben kalacak, mezarda yalnız olacak,<br>
Münkerle Nekir gelecek, acep n'ola benim halim?<br><br>

Ne ayak tuta, ne elim, ne aklım kala, ne bilim,<br>
Cevap vermez ise dilim, acep n'ola benim halim?<br><br>

Mezardan duru gelecek, hak terazi kurulacak,<br>
Amelimiz görülecek, acep n'ola benim halim?<br><br>

Miskin Yunus söyler sözü, kan yaş ile dolu gözü.<br>
Dergâhına tutar yüzü, acep n'ola benim halim?
</p>


<h3><x_yunus-emre-bir-soz-diyeyim-sana.html_x>BİR SÖZ DİYEYİM SANA</x_yunus-emre-bir-soz-diyeyim-sana.html_x></h3>

<p class="siir">
Bir söz diyeyin sana dinle cânun varısa<br>
Hiç tama eylemegil aklun sana yarısa<br><br>

Yavuzluk eylemegil lanet işitmeyesin<br>
Senden sonra söylene key eylügün varısa<br><br>

Yavuzlukdan kem bitdi yâ eylükden kim yitdi<br>
Eylük Hakk'a yaraşur sende ikrâr varısa<br><br>

İkrâr erün yarıdur varsa Uçmak yiridür<br>
Bâhil uçmak görmeye yüz bin gözi varısa<br><br>

Manîde getürmişler kardaşdan yâr yigrekdür<br>
Oguldan dahı tatlu eger togrı yârısa<br><br>

Yârün sana mukâbil tapusında sücûd kıl<br>
Çıkar cigerün yidür eger çâren varısa<br><br>

Gördün yârün egridür nen varısa vir kogıl<br>
Ululardan meseldür işitdügün varısa<br><br>

Etmek yiyüp tuz basmak ol nâ-merdler işidür<br>
Etmek anı komaya tuzun hakkı varısa<br><br>

Çok söz hayvân yükidür az söz erün görkidür<br>
Bilene bir söz yiter cânda gevher varısa<br><br>

Yûnus miskîn delüdür hem sözinden bellüdür<br>
Ayıblaman yârenler eksüklügi varısa<br><br>

~ Yunus Emre</p>

<p>(günümüze aktarımı)<br>
Bir söz diyeyim sana, dinle canın var ise,<br>
Hiç tamahlık eyleme, aklın sana yar ise.<br><br>

Kötülük yapmayasın, lanet işitmiyesin,<br>
Senden sonra söylenir iyiliğin var ise.<br><br>

Kötülükten kem bitti, ya eylikten kim yitti,<br>
Eylik Hakk'a yaraşır, sende ikrar var ise.<br><br>

İkrar erin yaridir, varsa cennet yeridir,<br>
Bahil cennet görmeye, yüz bin gözü var ise.<br><br>

Manadan getirmişler, kardeşten yar yeğrektir,<br>
Oğuldan daha tatlı, eğer doğru yar ise.<br><br>

Yarin sana sadıksa, köle ol kapısında,<br>
Çıkar ciğerin yedir, eğer çaren var ise.<br><br>

Gördün yarin eğridir, neyin varsa ver kurtul,<br>
Ululardan meseldir, işittiğin var ise.<br><br>

Ekmek yiyip tuz basmak, o namertler işidir,<br>
Ekmek onu komaya, tuzun hakkı var ise.<br><br>

Çok söz hayvan yüküdür, az söz erin görküdür,<br>
Bilene bir söz yeter, canda gevher var ise.<br><br>

Yunus miskin delidir, hem sözünden bellidir,<br>
Ayıplaman yarenler, eksikliği var ise.
</p>


<h3><x_yunus-emre-biz-bizi-bilmez-idik.html_x>BİZ BİZİ BİLMEZ İDİK</x_yunus-emre-biz-bizi-bilmez-idik.html_x></h3>

<p class="siir">
Biz bizi bilmezidük bizi kendüden eyledi<br>
Âşkâre kıldı bizi kendüy pinhân eyledi<br><br>

Biz bile pinhânidük gayr-ı sen ü ben idük<br>
Mutlak bî-gümânidük hem bî-gümân eyledi<br><br>

Topragı kadarladı sûreti hat bagladı<br>
Durgurdı dört âleti adın insân eyledi<br><br>

Çün yaratdı Âdem'i bileyidük biz kamu<br>
Bu kamu hâs u âmı bir madenden eyledi<br><br>

Asl-ı madendeyidük kaygusuz ganîyidük<br>
Ol bî-nişân cihânda şöyle revân eyledi<br><br>

Görgil Çalap fazlını yıkmaz âsî gönlüni<br>
Bin bin kerem lutfıla ol tercemân eyledi<br><br>

Kamu bir yire gider kimse niçesi yiter<br>
İki birdür bir biter gör bir neden eyledi<br><br>

Çün nefs oldı havâle dagılduk degme yola<br>
Tatlu oldı nevâle ol sen ü ben eyledi<br><br>

Ne sen ü ben ne fülân ne dutarısa yalan<br>
Dünyâ çirkine kalan işün gümân eyledi<br><br>

Âdem'den buna degin ne eli var ne yegin<br>
Geymegile yimegi bir dâneden eyledi<br><br>

Elest'de bileyidük göz açduk &#8220;Belî&#8221; didük<br>
Yûnus'ıla gayrını kamu birden eyledi<br><br>

~ Yunus Emre</p>

<p>(günümüze aktarımı)<br>
Biz bizi bilmez idik, Hak kendinden eyledi,<br>
Aşkare kıldı bizi, kendi pinhan eyledi.<br><br>

Biz bile pinhan idik, sen ve ben gayrı idik,<br>
Mutlak bigüman idik, hem bigüman eyledi.<br><br>

Toprağı kadarladı sureti hat bağladı,<br>
Durgurdu dört aleti adın insan eyledi.<br><br>

Çün yarattı Adem'i, bile idik biz kamu,<br>
Bu kamu has ve amı madenden has eyledi.<br><br>

Aslı madende idik, kaygusuz gani idik,<br>
O binişan cihanda şöyle revan eyledi.<br><br>

Görgil Çalap fazlını, yıkmaz asi gönlünü,<br>
Bin bin kerem lütufla o tercüman eyledi.<br><br>

Kamu bir yere gider kimse nicesi yiter,<br>
İki birdir bir yeter, gör bir neden eyledi.<br><br>

Çün nefs oldu havale, dağıldık değme yola,<br>
Tatlı oldu nevale o sen ve ben eyledi.<br><br>

Ne sen ne ben ne filan, ne tutar ise yalan<br>
Dünya çirkine kalan, işin güman eyledi.<br><br>

Adem'den buna değin, ne eli var ne yeğin,<br>
Giymek ile yemeği bir taneden eyledi.<br><br>

Elest'te bile idik göz açtık beli dedik,<br>
Yûnus ile gayrını kamu birden eyledi .
</p>


<h3><x_yunus-emre-bize-burda-turlu-tan-eyleyenler.html_x>BİZE BURDA TÜRLÜ TAN EYLEYENLER</x_yunus-emre-bize-burda-turlu-tan-eyleyenler.html_x></h3>

<p>(günümüze aktarımı)<br>
Bize burda türlü tan eyleyenler,<br>
Ya ben Hak yoluna dönmeyeyim mi?<br>
Doğru yolu koyup eğri gidenler,<br>
Ya ben Hak yoluna dönmeyeyim mi?<br><br>

Bizden evvel gelen Üçler, Yediler,<br>
Münafıkın sözü şektir dediler.<br>
Tevhitlere dönmek haktır dediler,<br>
Ya ben Hak yoluna dönmeyeyim mi?<br><br>

Varır bir münkire müşkül sorarsın,<br>
Kendi kendin cehenneme salarsın.<br>
Ya sen dünya için niçin dönersin?<br>
Ya ben Hak yoluna dönmeyeyim mi?<br><br>

~ Yunus Emre kılar ah ile zarı,<br>
Görün nice döner yüce Hünkar'ı.<br>
O Allah yaratır cümleyi varı,<br>
Ya ben Hak yoluna dönmeyeyim mi?
</p>


<h3><x_yunus-emre-biz-neye-asik-isek.html_x>BİZ NEYE AŞIK İSEK</x_yunus-emre-biz-neye-asik-isek.html_x></h3>

<p class="siir">
Biz neye âşıksavuz âlemler ana âşık<br>
Kime degül diyelüm her biri sıdka hâzık<br><br>

Ma'şûkanı kim sevse lâzımdur anı sevmek<br>
Dostumuzun dostına yad endîşe ne lâyık<br><br>

Sen gerçek âşıkısan dostun dostına dost ol<br>
Ger böyle olmazısan dostun dimegil bayık<br><br>

Kime az bakarısa aslı yüce yirdedür<br>
Az görme çok gör anı böyle gelmişdür tarîk<br><br>

Yitmiş iki millete kurbân ol âşıkısan<br>
Tâ âşıklar safında tamâm olasın sâdık<br><br>

Sen Hakk'a âşıkısan Hak sana kapu açar<br>
Ko seni begenmegi varlıgun evini yık<br><br>

Hâs u âm mutî' âsî dost kulıdur cümlesi<br>
Kime eydibilesin gel evünden taşra çık<br><br>

Yûnus'un bu dânişi genc-i nihân sözidür<br>
Dosta âşık olanlar iki cihândan fârik<br><br>

~ Yunus Emre</p>

<p>(günümüze aktarımı)<br>
Biz neye aşık isek, alemler ona aşık,<br>
Kime değil diyelim, her biri sıdka hazık.<br><br>

Maşukayı kim sevse, lazımdır onu sevmek,<br>
Dostumuzun dostuna yad endişe ne layık.<br><br>

Sen gerçek aşık isen, dostun dostuna dost ol,<br>
Ger böyle olmaz isen, dost demediğin bayık.<br><br>

Kime az bakar ise, aslı yüce yerdedir,<br>
Az görme çok gör onu, böyle gelmiştir tarik.<br><br>

Yetmiş iki millete kurban ol aşık isen,<br>
Ta aşıklar safında tamam olasın sadık.<br><br>

Sen Hakk'a aşık isen, Hak sana kapı açar,<br>
Ko seni beğenmeyi, varlığın evini yık.<br><br>

Hasuam muti asi, dost kuludur cümlesi,<br>
Kime diyebilesin nefs evinden taşra çık.<br><br>

Yunus'un bu danışı genci nihan sözüdür,<br>
Dosta aşık olanlar iki cihandan farik.
</p>


<h3><x_yunus-emre-bu-ask-benim-basima.html_x>BU AŞK BENİM BAŞIMA</x_yunus-emre-bu-ask-benim-basima.html_x></h3>

<p class="siir">
Bu aşk benim başıma yine geliser yine,<br>
Aşkınla canım benim kurban olusar yine.<br><br>

Aşkın gitmez başımdan, avareyim işimden,<br>
Akan kanlı yaşımdan âlem dolusar yine.<br><br>

Âlemlerin sultanı, halk eyledin ihsanı,<br>
Evver ahir bu canı yine alısar yine.<br><br>

Sensin sultanı halkın, âlemler senin mülkün,<br>
Bu hüsn ile bu hulkun gönlüm alısar yine.<br><br>

Bu Yunus'u ağlatma, ciğerini dağlatma,<br>
Bu aşk senin derdine derman olusar yine.<br><br>

~ Yunus Emre</p>

<p>(günümüze aktarımı)<br>
Bu aşk benim başıma yine geliyor yine,<br>
Aşkınla canım benim kurban oluyor yine.<br><br>

Aşkın gitmez başımdan, avareyim işimden,<br>
Akan kanlı yaşımdan alem doluyor yine.<br><br>

Alemlerin sultanı, halk eyledin ihsanı,<br>
Evver ahir bu canı yine alıyor yine.<br><br>

Sensin sultanı halkın, alemler senin mülkün,<br>
Güzelliğin ve huyun gönlüm alıyor yine.<br><br>

Bu Yunus'u ağlatma, ciğerini dağlatma,<br>
Bu aşk senin derdine derman oluyor yine.
</p>


<h3><x_yunus-emre-bu-ask-denizine-dalan.html_x>BU AŞK DENİZİNE DALAN</x_yunus-emre-bu-ask-denizine-dalan.html_x></h3>

<p class="siir">
Bu ışk denizine talan hâcet degül ana gemi<br>
Yâhûd kanda bulalum sohbetile bu demi<br><br>

Dünyâlıgum yokdur dime bu gussayı öküş yime<br>
Maşûkı ger sevdünise gider gönüldeki gamı<br><br>

Ben sevdügüm maşûkayı sen dahı bir görseyidün<br>
Virmeyedün bu ögüdi fidâ kılaydun sen cânı<br><br>

Âşık kişi ögüt bilmez zirâ ögüt assı kılmaz<br>
Unıdur ol kibr ü kîni terk eyler gider dükkânı<br><br>

Girçek âşık olanlarun yüzinde nişânı olur<br>
Dünin günin turmaz akar gözleri yaşınun kanı<br><br>

Bu cümle âlem sevdügi şol dînile îmân durur<br>
Va'llâhi &#8220;ışksuz gerekmez şol dîniyile îmânı<br><br>

Yûnus yüzün kaldurmagıl âşıklarun ayagından<br>
Fidâ eyle yüz bin cânı andan bulasın Sübhân'ı<br><br>

~ Yunus Emre</p>

<p>(günümüze aktarımı)<br>
Bu aşk denizine dalan, gerek değil ona gemi,<br>
Yahut nerede bulalım bu sohbet ile bu demi.<br><br>

Dünyalığım yoktur deme, üzülüp de tasa etme,<br>
Sevgiliyi sevdin ise, gider gönlündeki gamı.<br><br>

Benim sevdiğim güzeli sen dahi bir görse idin,<br>
Vermeyeydin bu öğüdü, feda kılaydın bu canı.<br><br>

Aşık kişi öğüt bilmez, zira öğüt fayda etmez,<br>
Unutur o kibri kini, terkedip gider dükkanı.<br><br>

Gerçek aşık olanların yüzlerinde nişan olur,<br>
Dünün günün durmaz akar gözleri yaşının kanı.<br><br>

Bu cümle alem sevdiği şu din ile iman olur,<br>
vallahi aşksız gerekmez şu dini ile imanı.<br><br>

Yunus yüzünü kaldırma aşıkların ayağından,<br>
Feda eyle yüz bin canı, onda bulasın Sübhan'ı.
</p>


<h3><x_yunus-emre-bu-dem-yuzum-sure-duram.html_x>BU DEM YÜZÜM SÜRE DURAM</x_yunus-emre-bu-dem-yuzum-sure-duram.html_x></h3>

<p class="siir">
Bu dem yüzüm süre turam her dem ayum yini togar<br>
Her dem bayram durur bana yayum kışum yini bahâr<br><br>

Bulut gölge kılmayısar benüm ayum ışıgına<br>
Hem gedilmez tolulugı nûrı gökden yire dogar<br><br>

Anun nûrı karanuyı sürer gönül hücresinden<br>
Pes karanulık nûrıla bir hücreye nite sıgar<br><br>

Evvel ay niçe dogdıysa ayruk dolanmadı hergiz<br>
Eksilmedi ömri anun her kime kim kıldı nazar<br><br>

Ben ayumı yirde gördüm ne isterem gök yüzinde<br>
Benüm yüzüm yirde gerek bana rahmet yirden yagar<br><br>

Sözüm ay gün içün degül sevenlere bir söz yiter<br>
Sevdügüm söylemezisem sevmek derdi beni bogar<br><br>

Anun vasfın eydürisem halk ma'şûkın öger sanur<br>
Hâcet degül ögmek ana kendü nûrın kendi öger<br><br>

N'ola Yûnus sevdiyise çokdur Hakk'ı seviciler<br>
Sevenleri gördiyidi anun içün boynın eger<br><br>

~ Yunus Emre</p>

<p>(günümüze aktarımı)<br>
Bu dem yüzüm süre duram, her dem ayım yeni doğar,<br>
Her dem bayram olur bana, yazım kışım yenibahar.<br><br>

Bulutlar gölge edemez benim ayım ışığına,<br>
Hem gedilmez doluluğu, nuru gökten yere doğar.<br><br>

Onun nuru karanlığı sürer gönül hücresinden,<br>
O karanlık ile o nur bir hücreye nasıl sığar?<br><br>

Evvel ay nice doğduysa ayrık dolanmadı asla,<br>
Eksilmedi ömrü onun her kime kim kıldı nazar.<br><br>

Ben ayımı yerde gördüm, ne isterim gökyüzünde,<br>
Benüm yüzüm yerde gerek, bana rahmet yerden yağar.<br><br>

Sözüm ay gün için değil, sevenlere bir söz yeter,<br>
Sevdiğim söylemez isem, sevmek derdi beni boğar.<br><br>

Onun vasfın söyler isem halk maşuğu öğer sanır,<br>
Hacet değil öğmek onu, kendi nurun kendi öğer.<br><br>

N'ola Yunus sevdi ise, çoktur seni seviciler,<br>
Sevenleri gördü idi, onun için boyun eğer.
</p>


<h3><x_yunus-emre-bu-dervislik-yoluna.html_x>BU DERVİŞLİK YOLUNA</x_yunus-emre-bu-dervislik-yoluna.html_x></h3>

<p class="siir">
Bu dervîşlik yolına ışkıla gelen gelsün<br>
Ya dervîşlik neydügin bir zerre tuyan gelsün<br><br>

Hele biz iş bu yola gelmedük riyâyıla<br>
Bu melâmetlik tonın bizümle geyen gelsün<br><br>

Göziyle gördügini örte etegiyile<br>
Bu yol key ince yoldur yüregi döyen gelsün<br><br>

Ulu kiçi erenler dimiş bizi sevenler<br>
Kayıkmasun girüye Allah'ı seven gelsün<br><br>

Herkim sever Allah'ı rahmet kılar vallahi,<br>
Dil sevgisiyle olmaz ışkıla göyen gelsün<br><br>

İş bu sözi eydenden bize nişân gerekdür<br>
Söz muhtasârı budur cânına kıyan gelsün<br><br>

Yûnus söz ile kimse kabilyete geçmedi<br>
Budur vücûd der-miyân ortaya koyan gelsün<br><br>

~ Yunus Emre</p>

<p>(günümüze aktarımı)<br>
Bu dervişlik yoluna aşk ile gelen gelsin,<br>
Ya dervişlik neydiğin bir zerre duyan gelsin.<br><br>

Hele biz işbu yola, gelmedik riya ile,<br>
Bu melametlik donun bizimle giyen gelsin.<br><br>

Gözüyle gördüğünü örte eteği ile,<br>
Bu yol çok ince yoldur, yüreği döyen gelsin.<br><br>

Büyük küçük erenler, demiş bizi sevenler,<br>
Kayıkmasın geriye, Allah'ı seven gelsin.<br><br>

Herkim sever Allah'ı rahmet kılar vallahi,<br>
Dil sevgisiyle olmaz aşk ile göyen gelsin.<br><br>

İşbu sözü diyenden bize nişan gerektir,<br>
Söz muhtasarı budur, canına kıyan gelsin.<br><br>

Yunus söz ile kimse kabilyete geçmedi,<br>
Budur vücud der miyan, ortaya koyan gelsin.
</p>


<h3><x_yunus-emre-bu-dunyanin-meseli.html_x>BU DÜNYANIN MESELİ</x_yunus-emre-bu-dunyanin-meseli.html_x></h3>

<p class="siir">
Bu dünyânun meseli bir ulu şâra benzer<br>
Velî bizüm ömrümüz bir tîz bâzâra benzer<br><br>

Her kim bu şâra geldi bir lahza karâr kıldı<br>
Girü dönüp gitmegi gelmez sefere benzer<br><br>

Bu şârun evvel dadı şehd ü şekerden şîrîn<br>
Âhir acısını gör şu zehr-i mâra benzer<br><br>

Evvel gönül almagı hûblara nisbet ider<br>
Âhir yüz döndürmegi acûz mekkâra benzer<br><br>

Bu şârun hayâlleri dürlü dürlü hâlleri<br>
Aldamış gâfilleri câzû ayyâra benzer<br><br>

Bu şârda hayâllerün haddi vü şumârı yok<br>
Bu hayâle aldanan otlar tavara benzer<br><br>

Bu şârdan üç yol çıkar biri cennet biri nâr<br>
Birisinün arzûsı maksûd dîdâra benzer<br><br>

Bu şârun sultânı var cümleye ihsânı var<br>
Sultânıla bilişen yog iken vara benzer<br><br>

Kendü mikdârın bilen bildi kendü hâlini<br>
Velî dahı ışkıla evvel bahâra benzer<br><br>

Bî-çâre Yûnus'ı gör derdile hayrân olmış<br>
Anun her bir nefesi şehd ü şekere benzer<br><br>

~ Yunus Emre</p>

<p>(günümüze aktarımı)<br>
Bu dünyanın meseli bir ulu şara benzer,<br>
Veli bizim ömrümüz bir tiz pazara benzer.<br><br>

Her kim bu şara geldi, bir lahza karar kıldı,<br>
Geri dönüp gitmesi gelmez sefere benzer.<br><br>

Bu şarın evvel tadı baldan, şekerden şirin,<br>
Ahir acısını gör zehirli mara benzer.<br><br>

Evvel gönül almağı hublara nispet eder,<br>
Ahir yüz döndürmeği çirkin mekkara benzer.<br><br>

Bu şarın hayalleri türlü türlü halleri,<br>
Aldamış gafilleri cadı ayyara benzer.<br><br>

Bu şarda hayallerin haddi ve sınırı yok,<br>
Bu hayale aldanan otlar davara benzer.<br><br>

Bu şardan üç yol çıkar biri cennet biri nar,<br>
Birisinin arzusu maksut didara benzer.<br><br>

Bu şarın sultanı var cümleye ihsanı var,<br>
Sultan ile bilişen yok iken vara benzer.<br><br>

Kendi miktarın bilen, bildi kendi halini,<br>
Veli dahi aşk ile evvel bahara benzer.<br><br>

Biçare Yunus'u gör, dert ile hayran olmuş,<br>
Onun her bir nefesi bal ve şekere benzer.
</p>


<h3><x_yunus-emre-bu-dunyanin-misali.html_x>BU DÜNYANIN MİSALİ</x_yunus-emre-bu-dunyanin-misali.html_x></h3>

<p class="siir">
Bu dünyânun misâli benzer bir degirmene<br>
Gaflet anun sepedi bu halk ögünen dâne<br><br>

Degirmene varursun degirmenci sorarsın<br>
Azrâîl dirlerimiş ol unı ögüdene<br><br>

Oluk-su Hak varlıgı evliyâdur çarh igi<br>
Çarhı çarha benzetmiş âferin benzedene<br><br>

Andan ol çarhun yiri ol çakıldak ipleri<br>
Endîşendür bulaşuk kaygula perîşâne<br><br>

Öter çakıldak dün gün ögüdür döger anı<br>
Ol gün durur gün bu gün geçdi ömür ziyâna<br><br>

Bu yir altun taş gibi deprenmez kâ'im turur<br>
Bu gök üstün taş gibi gerek kim her dem döne<br><br>

Bir niçeler turmışlar dün-gün nevbet öñerler<br>
Bir niçeler göymezler öñürdürler rindâne<br><br>

Toza bulaşmış yatur yaşı yitmiş kocalar<br>
Nevbet irse yöñerür hem pîre hem cüvâne<br><br>

Ol degirmenün tucı hep ol götürür güci<br>
İşbu dünyâ son ucı fenâ olısar fenâ<br><br>

Ol sepet teknecügi sonı ölüm döşekdür<br>
Dâne tamâm olıcak gerek unun dükene<br><br>

Unluk sinündür senün sakın gûr azâbından<br>
Mustafâ böyle didi inanursan Kur'ân'a<br><br>

Niçe bu temsîlleri söyleyesin yüriyüp<br>
Yûnus sen sa'y idegör derdün içün dermâna<br><br>

~ Yunus Emre</p>

<p>(günümüze aktarımı)<br>
Bu dünyanın misali benzer bir değirmene,<br>
Gaflet onun sepeti bu halk öğünen tane.<br><br>

Değirmene varırsın değirmenci sorarsın,<br>
Azrail derler imiş o unu öğütene.<br><br>

Oluk su Hak varlıgı evliyadır çark igi,<br>
Çarkı çarka benzetmiş aferin benzetene.<br><br>

Ondan o çarkın yeri, o çakıldak ipleri,<br>
Endişendir bulaşık kaygılı perişana.<br><br>

Gece gündüz öğütür, çakıldak döğer onu,<br>
O gün durur gün bu gün geçti ömür ziyana.<br><br>

Bu yer altın taş gibi deprenmez kaim durur,<br>
Bu gök üstün taş gibi gerek ki her dem döne.<br><br>

Bir niceler durmuşlar dün gün nöbet beklerler,<br>
Bir niceler göymezler ün ederler rindane.<br><br>

Toza bulaşmış yatar yaşı yitmiş kocalar,<br>
Nöbet erse yönelir hem pire hem civana.<br><br>

O değirmenin tucu, hep o götürür gücü,<br>
İşbu dünya son ucu fena oluyor fena.<br><br>

O sepet tekneciği sonu ölüm döşektir,<br>
Tane tamam olacak gerek unun dökene.<br><br>

Unluk sinindir senin, sakın gûr azabından,<br>
Mustafa böyle dedi inanırsan Kuran'a.<br><br>

Nice bu temsîlleri söyleyesin yürüyüp,<br>
Yûnus sen say edegör derdin için dermana.
</p>


<h3><x_yunus-emre-bu-dunyaya-gelen-kisi.html_x>BU DÜNYAYA GELEN KİŞİ</x_yunus-emre-bu-dunyaya-gelen-kisi.html_x></h3>

<p class="siir">
Bu dünyeye gelen kişi âhir yine gitse gerek<br>
Müsâfirdür vatanına birgün sefer itse gerek<br><br>

Vade kılduk ol dostıla biz bu cihâna gelmedin<br>
Pes ne kadar eglenevüz ol vademüz yitse gerek<br><br>

Biz de varavuz ol ile kaçan ki vademüz gele<br>
Kişi varacagı yire gönlini berkitse gerek<br><br>

Gönül niçe berkitmeye dost iline giden yola<br>
Âşık kişiler cânına bu yola harc itse gerek<br><br>

Cân neye ulaşırısa akıl da ana harc olur<br>
Gönül neyi severise dil anı şerh itse gerek<br><br>

Aceb midür âşık kişi ma'şûkını zikr iderse<br>
Işk başından aşıcagaz gönlini zâr itse gerek<br><br>

Yûnus imdi sever isen andan haber virgil bize<br>
Âşıkun oldur nişânı maşûkın eyitse gerek<br><br>

~ Yunus Emre</p>

<p>(günümüze aktarımı)<br>
Bu dünyaya gelen kişi, ahir yine gitse gerek,<br>
Misafirdir vatanına, bir gün sefer etse gerek.<br><br>

Vade kıldık o dost ile biz bu cihana gelmeden,<br>
Nere kadar eğleniriz, o vademiz yetse gerek.<br><br>

Biz de varırız o ile, nasıl ki vademiz gele,<br>
Kişi varacağı yere, gönlünü berkitse gerek.<br><br>

Gönül nice berkitmeye dost iline giden yola,<br>
Aşık kişiler canını bu yola harc etse gerek.<br><br>

Can niye ulaşır ise, akıl da ona harc olur,<br>
Gönül neyi sever ise, dil onu şerh etse gerek.<br><br>

Acep midir aşık kişi, maşuğunu zikrederse,<br>
Aşk başından aşacağız gönlünü zar etse gerek.<br><br>

Yunus şimdi sever isen, ondan haber ver sen bize,<br>
Aşığın odur nişanı, maşuğun söylese gerek.
</p>


<h3><x_yunus-emre-bunca-gonuller-alan-cihana-sultan-misin.html_x>BUNCA GÖNÜLLER  ALAN CİHANA SULTAN MISIN?</x_yunus-emre-bunca-gonuller-alan-cihana-sultan-misin.html_x></h3>

<p class="siir">
Bunca gönüller alan cihâna sultân mısın<br>
Hükmün cânlar içinde cân içinde cân mısın<br><br>

Nazarun bin cân alur derdün yürekde kalur<br>
Gören kendüden varur âşıka kıyan mısın<br><br>

Uçan kuşlar uçunur esen yil görse turur<br>
Dîvler hükmüne girür Belkîs-Süleymân mısın<br><br>

Yüzünden gün tutılur ay togmaya utanur<br>
Gören heybete kalur Yûsuf-ı Ken'ân mısın<br><br>

Ölü görse dirilür kalıbına cân gelür<br>
Toprakdan âvâz gelür Îsâ bin Meryem misin<br><br>

Işkun dîne şûr eyler arslana zencîr eyler<br>
Katı taşı mûm eyler Ferhâd-ı zamân mısın<br><br>

Işkun Hakk'a irgürür cân gözi dîdâr görür<br>
Görenler baş indürür İbrâhîm Edhem misin<br><br>

Yüzün dîdâr nûrıdur saçun Mirâc dünidür<br>
Gören cânın unıdur Fahr-ı âlem sen misin<br><br>

Yûnus sevdügün gözle Hak yolını key izle<br>
Râzun gönülde gizle sen söze beyân mısın<br><br>

~ Yunus Emre</p>

<p>(günümüze aktarımı)<br>
Bunca gönüller alan cihana sultan mısın?<br>
Hükmün canlar içinde can içinde can mısın?<br><br>

Nazarın bin can alır, derdin yürekte kalır,<br>
Gören kendinden varır, aşıka kıyan mısın?<br><br>

Uçan kuşlar uçunur, seni yel görse durur,<br>
Devler hükmüne girer, Belkis Süleyman mısın?<br><br>

Yüzünden gün tutulur, ay doğmaya utanır,<br>
Gören heybete kalır, Yusuf-ı Kenan mısın?<br><br>

Ölü görse dirilir, kalıbına can gelir,<br>
Topraktan avaz gelir, İsa bin Meryem misin?<br><br>

Aşkın dine şur eyler, arslana zencir eyler,<br>
Katı taşı mum eyler, Ferhad-ı zaman mısın?<br><br>

Aşkın Hakk'a irgörür, can gözü didar görür,<br>
Görenler baş indirir, İbrahim Ethem misin?<br><br>

Yüzün didar nurudur, saçın Mirac dünüdür,<br>
Gören canın unutur, Fahri Alem sen misin?<br><br>

Yunus sevdiğin gözle, Hak yolunu key izle,<br>
Razın gönülde gizle, sen söze beyan mısın?
</p>


<h3><x_yunus-emre-bundan-beri-gonuldum.html_x>BUNDAN BERİ GÖNÜLDÜM</x_yunus-emre-bundan-beri-gonuldum.html_x></h3>

<p class="siir">
Bundan beri gönüldüm dost ile bile geldim<br>
Pes bu âleme çıktım bir aceb hâle geldim<br><br>

Ol dost açtı gözümü gösterdi kendözümü<br>
Gönüldeki râzımı söyledim dile geldim<br><br>

Gör ne yuvadan uçtum bu halka râzım açtım<br>
Aşk tuzağına düştüm tutuldum ele geldim<br><br>

Tuzağa düşen gülmez âşıklar râhat olmaz<br>
Söylerim dilim bilmez bir aceb ile geldim<br><br>

Ben bunda geldim bu dem geri ilime gidem<br>
Sanma ki bunda beni altına mala geldim<br><br>

Değilim kıyl ü kalden ya yetmiş iki dilden<br>
Hâlim ahvâlim nedir bu mülke sorageldim<br><br>

Ne haldeyim ne bilem tuzaktayım ne gülem<br>
Bir garibçe bülbülem ötmeye güle geldim<br><br>

Gül Muhammed teridir bülbül d'anın yeridir<br>
Ol gül ile ezelî cihâna bile geldim<br><br>

Mescidde medresede çok ibâdet eyledim<br>
Aşk oduna yanıban andan hâsıla geldim<br><br>

Kudret sûret yapmadan feriştehler tapmadan<br>
Âlem halkı dönmeden ileri yola geldim<br><br>

Yine Yunus'a sordum aydır Hak nûrun gördüm<br>
İlkyâz güneşi gibi mevc urup doğageldim<br><br>

~ Yunus Emre</p>

<p>(günümüze aktarımı)<br>
Bundan beri gönüldüm, dost ile bile geldim,<br>
Ben bu aleme çıktım, bir acep hale geldim.<br><br>

O dost açtı gözümü, gösterdi kendözümü,<br>
Gönüldeki razımı, söyledim dile geldim.<br><br>

Gör ne yuvadan uçtum, bu halka sırrım açtım,<br>
Aşk tuzağına düştüm, tutuldum ele geldim.<br><br>

Tuzağa düşen gülmez, aşıklar rahat olmaz,<br>
Söylerim dilim bilmez, bir acep ile geldim.<br><br>

Buraya geldim bu dem, geri ilime gidem,<br>
Sanma ki burda beni, altına mala geldim.<br><br>

Değilim kilükalden, ya yetmiş iki dilden,<br>
Halim ahvalim nedir, bu mülke sora geldim.<br><br>

Ne haldeyim ne bilem, tuzaktayım ne gülem,<br>
Bir garibçe bülbülem, ötmeye güle geldim.<br><br>

Gül Muhammed teridir, bülbül onun yeridir,<br>
O gül ile ezeli cihana bile geldim.<br><br>

Mescidde medresede çok ibadet eyledim,<br>
Aşk oduna yanarak, ondan hasıla geldim.<br><br>

Kudret suret yapmadan, feriştehler tapmadan,<br>
Alem halkı dönmeden, ileri yola geldim.<br><br>

Yine Yunus'a sordum, der ki Hak nurun gördüm,<br>
İlkyaz güneşi gibi ışıyıp doğa geldim.
</p>


<h3><x_yunus-emre-bu-ne-gulecek-yerdir.html_x>BU NE GÜLECEK YERDİR</x_yunus-emre-bu-ne-gulecek-yerdir.html_x></h3>

<p class="siir">
Bu ne gülecek yirdür aglasana key katı<br>
Azrâîl seni kovar katı cân alâmeti<br><br>

Sanma kalasın bunda gensüz varasın anda<br>
Anca yatasın sinde görince kıyâmeti<br><br>

Mâl u mülkden ayrılup sine varasın turup<br>
Münker ü Nekir gelüp su'âl idiser katı<br><br>

İki ferişteh ine gele karşuna kona<br>
Günâhlarunı yaza sala boynuna biti<br><br>

Günâhlarun tartalar andan Sırât'a ilteler<br>
Zebânîler dutalar figânlar ola katı<br><br>

İsrâfîl sûrın ura halâyık turı gele<br>
Baş açuk yalın ayak ıssılar ola katı<br><br>

Ata oguldan beze bakmaya ana kıza<br>
Şol gün geliser bize unutma arasâtı<br><br>

Yûnus günâhun çokdur sen aglarısan hakdur<br>
Yarın sana gerekdür Muhammed şefâati<br><br>

~ Yunus Emre</p>

<p>(günümüze aktarımı)<br>
Bu ne gülecek yerdir, ağlasana key katı,<br>
Azrail seni kovar katı can alameti.<br><br>

Sanma kalasın burda, gensiz varasın orda,<br>
Onca yatasın sinde görünce kıyameti.<br><br>

Maldan, mülkten ayrılıp sine varasın durup,<br>
Münker ve Nekir gelip sual iderler katı.<br><br>

İki ferişteh ine, gele karşına kona,<br>
Günahlarını yaza, sala boynuna biti.<br><br>

Günahların tartalar, Sırat'a ileteler,<br>
Zebanîler tutalar, figanlar ola katı.<br><br>

İsrafîl surun vura, halayık turu gele,<br>
Baş açık yalın ayak ıssılar ola katı.<br><br>

Ata oğuldan beze, bakmaya ana kıza,<br>
Şu gün gelirse bize, unutma arasatı.<br><br>

Yunus günahın çoktur, sen ağlar isen haktır,<br>
Yarın sana gerektir Muhammed şefaati.
</p>


<h3><x_yunus-emre-bu-vucudum-sehrine-bir-dem-giresim-gelir.html_x>BU VÜCUDUM ŞEHRİNE BİR DEM GİRESİM GELİR</x_yunus-emre-bu-vucudum-sehrine-bir-dem-giresim-gelir.html_x></h3>

<p class="siir">
Bu vücûdum şehrine bir dem giresüm gelür<br>
İçindeki sultânun yüzin göresüm gelür<br><br>

İşidürem sözini göremezem yüzini<br>
Yüzini görmeklige cânum viresüm gelür<br><br>

Ma'şûka halvetinün yidi kapusı vardur<br>
Ol kapudan içerü seyrân kılasum gelür<br><br>

Her kapuda bir kişi yüz bin çerisi vardur<br>
Işk kılıcın kuşanup cümle kırasum gelür<br><br>

Erenlerün sohbeti arturur ma'rifeti<br>
Bî-derdleri sohbetden her dem süresüm gelür<br><br>

Leylî-i Mecnûn benem şeydâ-yı Rahmân benem<br>
Leylî yüzin görmege Mecnûn olasum gelür<br><br>

Dost oldı bize mihmân bunca yıl bunca zamân<br>
Gerçek İsmâîl gibi kurbân olasum gelür<br><br>

Erenlerün nazarı topragı gevher eyler<br>
Erenler kademinde toprak olasum gelür<br><br>

Yârimden elçi gelür cânumdan ulak diler<br>
Merkebden inübeni yayan varasum gelür<br><br>

Miskîn Yûnus'un nefsi dört tabî'at içinde<br>
'Işkıla cân sırrına pinhân varasum gelür<br><br>

~ Yunus Emre</p>

<p>(günümüze aktarımı)<br>
Bu vücudum şehrine, bir dem giresim gelir,<br>
İçindeki sultanın yüzün göresim gelir.<br><br>

İşitirim sözünü, göremezim yüzünü,<br>
Yüzünü görmekliğe canım veresim gelir.<br><br>

Maşuka halvetinin yedi kapısı vardır,<br>
O kapıdan içeri seyran edesim gelir.<br><br>

Her kapıda bir kişi, yüz bin çerisi vardır,<br>
Aşk kılıcın kuşanıp, cümle kırasım gelir.<br><br>

Erenlerin sohbeti arttırır marifeti,<br>
Bidertleri sohbetten, her dem süresim gelir.<br><br>

Leyla ve Mecnun benim, Şeydayi Rahman benim,<br>
Leyla yüzün görmeğe Mecnun olasım gelir.<br><br>

Dost oldu bize mihman, bunca yıl bunca zaman,<br>
Gerçek İsmail gibi kurban olasım gelir.<br><br>

Erenlerin nazarı toprağı gevher eyler,<br>
Erenler kademinde, toprak olasım gelir.<br><br>

Yarimden elçi gelir canımdan ulak diler,<br>
Merkep sırtından inip, yayan varasım gelir.<br><br>

Miskin Yunus'un nefsi, dört tabiat içinde,<br>
Aşk ile can sırrına, pinhan varasım gelir.
</p>


<h3><x_yunus-emre-bu-yokluk-yoluna.html_x>BU YOKLUK YOLUNA</x_yunus-emre-bu-yokluk-yoluna.html_x></h3>

<p class="siir">
Bu yoklık yolına bugün bize yoldaş olan kimdür<br>
İlümüze gönilelüm sorun kardaş olan kimdür<br><br>

Ne kalduk işbu iklîmde agır yüklerün altında<br>
Bu yükleri bu yapları döküp hâldaş olan kimdür<br><br>

Seni bunda viribidi teferrüc eylegil didi<br>
Sen ev yaparsın iy hâce evi tarâş olan kimdür<br><br>

Bu Ferş'i gördük aldanduk henüz Arş'a iremedük<br>
Bu Arş'a Ferş'e iy hâce gör e ferrâş olan kimdür<br><br>

Gelünüz gidelüm gelün ki Yûnus geçdi gönildi<br>
Ayaklara düşer Yûnus bu yola baş olan kimdür<br><br>

~ Yunus Emre</p>

<p>(günümüze aktarımı)<br>
Bu yokluk yoluna bugün bize yoldaş olan kimdir?<br>
İlimize günülelim sorun kardaş olan kimdir?<br><br>

Ne kaldık işbu iklimde, ağır yüklerin altında,<br>
Bu yükleri, bu yapları, döküp haldaş olam kimdir?<br><br>

Seni buraya verdi, teferrüc eylesin dedi,<br>
Sen ev yaparsın ey hoca, evi taraş olan kimdir?<br><br>

Bu ferşi gördük aldandık, henüz arşa eremedik,<br>
Bu arşa ferşe ey hoca, bak gör ferraş olan kimdir?<br><br>

Geliniz gidelim gelin, ki Yûnus geçti gönüldü,<br>
Ayaklara düşer Yunus, bu yola baş olan kimdir?
</p>


<h3><x_yunus-emre-can-ve-gonulden-seversen.html_x>CAN VE GÖNÜLDEN SEVERSEN</x_yunus-emre-can-ve-gonulden-seversen.html_x></h3>

<p class="siir">
Can ü gönülden seversen yalvar kul, Allah'a yalvar,<br>
Maksuda ermek dilersen, yalvar kul, Allah'a yalvar.<br><br>

Yalvar a kardeş yalvara, varmayasın yüzü kara,<br>
Ümmet isen Peygambere, yalvar kul, Allah'a yalvar.<br><br>

Geceler uykudan uyan, gizli sırlar olsun ayan,<br>
Mahrum olmaz Allah diyen, yalvar kul, Allah'a yalvar.<br><br>

Tanı sen kendini tanı, neden yarattı Hak seni?<br>
N'olacağın anubeni, yalvar kul, Allah'a yalvar.<br><br>

Yunus nuş eyle belayı, yürü maksudun dileği,<br>
Hem inleyi, hem ağlayı, yalvar kul, Allah'a yalvar.<br><br>

~ Yunus Emre</p>

<p>(günümüze aktarımı)<br>
Can ve gönülden seversen yalvar kul Allah'a yalvar,<br>
Amaca ermek istersen, yalvar kul Allah'a yalvar.<br><br>

Yalvar a kardeş yalvara, varmayasın yüzü kara,<br>
Ümmet isen Peygambere, yalvar kul Allah'a yalvar.<br><br>

Geceler uykudan uyan, gizli sırlar olsun ayan,<br>
Mahrum olmaz Allah diyen, yalvar kul Allah'a yalvar.<br><br>

Tanı sen kendini tanı, neden yarattı Hak seni?<br>
Ne olacağın anarak, yalvar kul Allah'a yalvar.<br><br>

Yunus nuş eyle belayı, yürü maksudun dileği,<br>
Hem inleyi, hem ağlayı, yalvar kul Allah'a yalvar.
</p>


<h3><x_yunus-emre-canim-kurban-olsun-senin-yoluna.html_x>CANIM KURBAN OLSUN SENİN YOLUNA</x_yunus-emre-canim-kurban-olsun-senin-yoluna.html_x></h3>

<p>(günümüze aktarımı)<br>
Canım kurban olsun senin yoluna,<br>
Adı güzel, kendi güzel Muhammed.<br>
Şefaat eyle bu kemter kuluna,<br>
Adı güzel, kendi güzel Muhammed.<br><br>

Mumin olanların çoktur cefası,<br>
Ahirette olur zevk ü sefası.<br>
Onsekiz bin alemin Mustafa'sı,<br>
Adı güzel, kendi güzel Muhammed.<br><br>

Yedi kat gökleri seyran eyleyen,<br>
Kürsünün üstünde cevlan eyleyen,<br>
Mi'racda ümmetin Hak'dan dileyen,<br>
Adı güzel kendi güzel Muhammed.<br><br>

O çariyar onun gökler yaridir,<br>
Onu seven günahlardan beridir.<br>
On sekiz bin alemin serveridir,<br>
Adı güzel, kendi güzel Muhammed.<br><br>

Yunus n'eyler iki cihanı sensiz,<br>
Sen Hak Peygambersin şeksiz, gümansız.<br>
Sana uymayanlar gider imansız,<br>
Adı güzel, kendi güzel Muhammed.
</p>


<h3><x_yunus-emre-canlar-feda-yoluna.html_x>CANLAR FEDA YOLUNA</x_yunus-emre-canlar-feda-yoluna.html_x></h3>

<p class="siir">
Cânlar fidâ yoluna bu cân kayusı degül<br>
Sen cânı gerek bana cihân kayusı degül<br><br>

Cânlar içinde cânum sensin genc-i pinhânum<br>
Çün ıyân gördüm seni pinhân kayusı degül<br><br>

Cânlar içinde cânsın sen bir Âb-ı Hayâtsın<br>
Bize dîn ü îmânsın îmân kayusı degül<br><br>

Yudum yaramı sildüm yaram kimdedür bildüm<br>
Bana yârüm kayusı yaram kayusı degül<br><br>

Işkun beni fâş itdi saklayam dirdüm velî<br>
Çün seni ıyân gördüm pinhân kayusı degül<br><br>

Dermân ola mı bana derdüm benüm kim ona<br>
Derdlü varayın sana dermân kayusı degül<br><br>

Gelün âşık olalum ışka cevlân kılalum<br>
Esrük olup yatmışam cevlân kayusı degül<br><br>

Işkun okı demreni dokınur yüregüme<br>
Işk içün ben öleyin demren kayusı degül<br><br>

Cân u gönüli n'itdüm ışkun odına atdum<br>
Sıdkı dahı unutdum gümân kayusı degül<br><br>

Işkun burcından uçdum cevlân uruban geçdüm<br>
Ben dostıla buluşdum cevlân kayusı degül<br><br>

Bahr ummâna talmışam anda sadef bulmışam<br>
Gevher alup gelmişem ummân kayusı degül<br><br>

Turdugum yir Tûr ola bakdugum dîdâr ola<br>
Ne hâcet Mûsâ bana sen-ben kayusı degül<br><br>

Yûnus'ı ögütlerler kalk kervân göçdi dirler<br>
Ben menzile irişdüm kervân kayusı degül<br><br>

~ Yunus Emre</p>

<p>(günümüze aktarımı)<br>
Canlar feda yoluna, bu can kaygısı değil,<br>
Sen canı gerek bana, cihan kaygısı değil.<br><br>

Canlar içinde canım sensin genci pinhanım,<br>
Çün ayan gördüm seni pinhan kaygısı degil.<br><br>

Canlar içinde cansın, sen bir abıhayatsın,<br>
Bize din ve imansın, iman kaygısı değil.<br><br>

Yudum yaramı sildim, yaram kimdendir bildim,<br>
Bendeki yar kaygısı, yaram kaygısı değil.<br><br>

Aşkın beni faş etti, saklayam derdim veli,<br>
Çün seni ayan gördüm, pinhan kaygısı değil.<br><br>

Derman ola mı bana, derdim benim kim ona,<br>
Dertli varayım sana, derman kaygısı değil.<br><br>

Gelin aşık olalım, aşka cevlan kılalım,<br>
Esrik olup yatmışım, cevlan kaygısı değil.<br><br>

Aşkın oku temreni dokunur yüreğime,<br>
Aşk için ben öleyim, temren kaygısı değil.<br><br>

Can ve gönülü n'ettim, aşkın oduna attım,<br>
Sıdkı dahi unuttum, güman kaygısı değil.<br><br>

Aşkın burcundan uçtum, cevlan vurarak geçtim,<br>
Ben dost ile buluştum, cevlan kaygısı değil.<br><br>

Ben ummana dalmışım, orda sedef bulmuşum,<br>
Gevher olup gelmişim, umman kaygısı değil.<br><br>

Durduğum yer Tûr ola, baktığım didar ola,<br>
Ne hacet Musa bana, sen ben kaygısı değil.<br><br>

Yunus'u ögütlerler, kalk kervan göçtü derler,<br>
Ben menzile eriştim, kervan kaygısı değil.
</p>


<h3><x_yunus-emre-can-olgil-can-icinde.html_x>CAN OLGIL CAN İÇİNDE</x_yunus-emre-can-olgil-can-icinde.html_x></h3>

<p class="siir">
Cân olgıl cân içinde kalma gümân içinde<br>
İstedügün bulasın yakın zamân içinde<br><br>

Rükû sücûda kalma amelüne tayanma<br>
İlm ü amel gark olur nâz u niyâz içinde<br><br>

İkiligi terk itgil birlik makâmın tutgıl<br>
Cânlar cânın bulasın iş bu dirlik içinde<br><br>

Oruç-namâz zekât hac cürm ü cinâyet durur<br>
Fakîr bundan âzâddur hâss-ı havâs içinde<br><br>

Şerîat korıcıdur hakîkat ordusında<br>
Senün içün korınur hâsıl ordu içinde<br><br>

Cânlar cânın bulasın sen dahı cân olasın<br>
Işkıla teferrücün ola dîdâr içinde<br><br>

Ayne'l-yakîn görüpdür Yûnus Mecnûn olupdur<br>
Bir ile bir olupdur Hakke'l-yakîn içinde<br><br>

~ Yunus Emre</p>

<p>(günümüze aktarımı)<br>
Can olgil can içinde, kalma güman içinde,<br>
İstediğin bulasın yakın zaman içinde.<br><br>

Rükü sücuda kalma, ameline dayanma,<br>
İlmi amel gark olur naz ve niyaz içinde.<br><br>

İkiliği terkedip, birlik makamın tutup,<br>
Canlar canın bulasın işbu dirlik içinde.<br><br>

Oruç, namaz, zekat, hac, suç ve cinayet olur,<br>
Fakir bundan azattır hassı havas içinde.<br><br>

Şeriat korucudur hakikat ordusunda,<br>
Senin için korunur hasıl ordu içinde.<br><br>

Canlar canın bulasın, sen dahi can olasın,<br>
Aşk ile teferrücün ola didar içinde.<br><br>

Aynel yakin görüyor, Yunus mecnun oluyor,<br>
Bir ile bir oluyor Hakkal yakin içinde.
</p>

  </body>
</html>
