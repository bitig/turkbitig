<!DOCTYPE html>
<html lang="tr">
<head>
<meta charset="utf-8">
<meta content="width=device-width, initial-scale=1.0" name="viewport">
<link rel="stylesheet" href="/css/fonts.css">
<link rel="stylesheet" href="/css/base.css">
<link rel="stylesheet" href="/css/light.css">
<link href="/image/favicon.ico" rel="shortcut icon" type="image/png">

<title>İlahi Bir Aşk Ver Bana</title>

</head>
<body>  <a class="xlink" target="_blank" href="https://twitter.com/turkbitigcom">@twitter-𝕏</a>

<div class="header">
<div><a href="/gokturkce/"><img class="logo" alt="Türk Bitig" src="/image/logo.png"></a><a class="turkbitig" href="/gokturkce/">Türk Bitig</a></div>
</div>

<div class="sitenav">
<div class="tabs">
<a href="/menu.html">&nbsp;&#9776;&nbsp;</a>
<a class="parent" href="/yunus-emre/">Yunus Emre</a>
</div><!--tabs end-->

<div class="nav">
<a href="/yunus-emre/">Yunus Emre</a>
<a class="parent" href="siirler.html">Şiirler</a>
</div><!--nav end-->
</div><!--sitenav end-->

<div class="content">

<h2>İlahi Bir Aşk Ver Bana</h2>
<div id="prevnext">
<a href="iki-cihan-zindan-ise.html">&lt;&lt; Önceki</a> |
<a href="ilim-ilim-bilmektir.html">Sonraki &gt;&gt;</a>
</div>

<p class="siir">
İlâhî bir ışk vir bana ben benligüm bilmeyeyin<br>
Yavu kılayın ben beni isteyüben bulmayayın<br><br>

Şöyle hayrân eyle beni bilmeyeyin dün ü güni<br>
İsteyeyin dâim seni ayruk nakşa kalmayayın<br><br>

Al gider benden benligi toldur içüme senligi<br>
Bundayiken öldür beni varup anda ölmeyeyin<br><br>

Söylerisem gelmez dile kim söge bana kim güle<br>
Bâri yanayın derdile hâlüm dile gelmeyeyin<br><br>

Uş yürüyem yana yana cigerüm gark oldı kana<br>
Işkun bir ok urdı câna niçe zâri kılmayayın<br><br>

Ko ben yanayın tüteyin dost bahçesinde yiteyin<br>
Bir gül olayın biteyin açıluban solmayayın<br><br>

Mansûr'layın dâra beni şöyle ıyân göster seni<br>
Kurbân kılayın bu cânı 'ışka münkir olmayayın<br><br>

Işkdur bu derdün dermânı ışk yolına virdüm cânı<br>
Miskîn Yûnus dir yâ Ganî bir dem ışksuz kalmayayın<br><br>

~ Yunus Emre</p>
<hr/>
<p class="siirt">(Günümüze aktarımı)<br>
İlahi, bir aşk ver bana, ben benliğim bilmeyeyim,<br>
Yavı kılayım ben beni, isteyerek bulmayayım.<br><br>

Şöyle hayran eyle beni, bilmeyeyin dünü günü.<br>
İsteyeyin daim seni, ayrık nakşa kalmayayım.<br><br>

Al gider benden benliği, doldur içime senliği.<br>
Burda iken öldür beni, varıp orda ölmeyeyim.<br><br>

Söyler isem gelmez dile, kim söve bana kim güle,<br>
Bari yanayım dert ile, halim dile gelmeyeyim.<br><br>

Uş yürürüm yana yana, ciğerim gark oldu kana,<br>
Aşkın oku vurdu cana, nice zari kılmayayım.<br><br>

Ko ben yanayın tüteyim, dost bahçesinde yiteyim,<br>
Bir gül olayım biteyim, açılam ben solmayayım.<br><br>

Mansur'layın dara beni, şöyle ayan göster seni,<br>
Kurban kılayım bu canı, aşka münkir olmayayım.<br><br>

Aşktır bu derdin dermanı, aşk yoluna verdim canı,<br>
Miskin Yunus der: Ya Gani, bir dem aşksız kalmayayım.</p>

<hr>
<div id="prevnext">
<a href="iki-cihan-zindan-ise.html">&lt;&lt; Önceki</a> |
<a href="ilim-ilim-bilmektir.html">Sonraki &gt;&gt;</a>
</div>
</div><!--content end-->
<div class="footer"><a href="/menu.html">içerik</a> | <a href="/iletisim.html">iletişim</a></div>
</body>
</html>

<!-- Google tag (gtag.js) -->
<script async="" src="https://www.googletagmanager.com/gtag/js?id=G-XB6M7JR5GW"></script>
<script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'G-XB6M7JR5GW');
</script>
