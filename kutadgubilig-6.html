
<!DOCTYPE html>
<html lang="tr-TR">
  <head>
    <meta http-equiv="content-type" content="text/html; charset=utf-8"/>
	  <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css"/>
    <link rel="shortcut icon" href="favicon.ico" type="image/png" />

    <title>Orhun Yazıtları / Abideleri</title>
  </head>
  <body>
<div class="pagetabs">
  <a href="index.html" class="bas">Baş</a> 
  <a href="kutadgubilig.html" class="parent">Kutadgu Bilig</a>
</div>
<hr class="pagetabshr">
<div class="content">

<h2>İnsan Oğlunun Değerinin Bilgi Ve Akıldan Geldiğini Söyler</h2>

<ol>
<li><code>
Yalñuk Oğlanı Ağırlıki Bilig Ukuş Birle Erdükin Ayur</code><br>
İnsan Oğlunun Değerinin Bilgi Ve Akıldan Geldiğini Söyler
</li>

<li><code>
Törütti üdürdi seçü yalñukuğ, añar berdi erdem bilig ög ukuğ</code><br>
Tanrı insanı yarattı, seçerek yükseltti, ona fazilet, bilgi, akıl ve anlayış verdi.
</li>

<li><code>
Köñül berdi hem me yorıttı tilig, uvut berdi kılk hem kılınçı silig</code><br>
Ona hem gönül verdi, hem de onun dilini açtı, ona güzel biçim, güzel tavır ve hareket ihsan etti.
</li>

<li><code>
Bilig berdi yalñuk bedüdi bu kün, ukuş berdi ötrü yazıldı tügün</code><br>
Ona bilgi verdi ve insan bugün yükseldi, ona anlayış verdi ve böylece düğümler çözüldü.
</li>

<li><code>
Bayat kimke berse ukuş ög bilig, üküş edgülükke uzattı elig</code><br>
Tanrı kime anlayış, akıl ve bilgi verirse, o pek çok iyiliklere elini uzatır.
</li>

<li><code>
Biligni bedük bil ukuşnı uluğ, bu iki bedütür üdürmiş kuluğ</code><br>
Bilgiyi büyük ve anlayışı ulu bil, seçkin kulu bu iki şey yükseltir.
</li>

<li><code>
Bu sözke tanukı munu keldi söz, bu sözni eşitgil sözüg munda üz</code><br>
Buna şahit olarak, işte şu söz geldi, bu sözü işit ve bu hususta sözünü kes.
</li>

<li><code>
Ukuş kayda bolsa uluğluk bulur, bilig kimde bolsa bedüklük alur</code><br>
Anlayış nerede olursa, orası ululuk kazanır, bilgi kimde olursa, o büyüklük bulur.
</li>

<li><code>
Ukuşluğ ukar ol biliglig bilir, biligli ukuğlı tilekke tegir</code><br>
Anlayışlı olan anlar, bilgili olan bilir, bilen ve anlayan her vakit dileğine erişir.
</li>

<li><code>
Bilig manisi bil negü ter bilig, bilig bilse ötrü yırar erde ig</code><br>
Bilginin mânasını bil, bak, bilgi ne der : bilgiyi bilen insandan hastalik uzaklaşır.
</li>

<li><code>
Biligsiz kişi barça iglig bolur, igig emlemese kişi terk ölür</code><br>
Bilgisiz insan hep hastalıklı olur, hastalık tedâvî edilemezse, insan çabuk ölür.
</li>

<li><code>
Yorı ay biligsiz igiñni ota, biligsiz otın sen ay bilge kuda</code><br>
Ey bilgisiz, git, hastalığını tedavi ettir, ey mes'ûd âlim, bilgisizliğin ilâcını sen söyle.
</li>

<li><code>
Ukuş ol burunduk anı yetse er, tilekke tegir ol tümen ârzû yer</code><br>
Anlayış bir yulardır, insan onu elinde tutarsa, dileğine erişir ve bütün arzularına nail olur.
</li>

<li><code>
Ukuş bolsa erke kör asğı üküş, bilig bilse ötrü bolur er küsüş</code><br>
Anlayışın insana faydası çok olur, insan bilgi bilirse, aziz olur.
</li>

<li><code>
Ukuş birle işler kamuğ iş küdüg, bilig birle bekle bu bulmış üdüg</code><br>
Bütün işini-gücünü anlayış yolu ile yap, eline geçen bu zamanı israftan bilgi ile koru.
</li>
</ol>

 </div>
</body>
</html>
